<html>
<head>
<meta http-equiv="Content-Language" content="it">
<meta http-equiv="Content-Type" content="text/html; charset=iso-8859-1">
<title>Pirì dla Palmina</title>
<style fprolloverstyle>A:hover {color: #FF00FF; text-decoration: none}
</style>
</head>

<body background="immagini/sfondi/sfondo_giallino.jpg" vlink="#0000FF" alink="#FF00FF">
<div align="center">
  <center>
  <table border="0" width="100%" cellspacing="0" cellpadding="9" height="1" bgcolor="#980519">
    <tr>
      <td width="55" align="center" height="1">
  <p align="center"><b><font size="2" face="arial,helvetica,sans-serif">
          <img border="0" src="immagini/stemma_alfonsines%5B1%5D.jpg" width="55" height="65" align="absmiddle">
  </font></b></td>
      <th width="100%" align="center" height="1" valign="middle">
          <p align="center">
          <b>
 <a href="alfonsine.htm" target="_parent"><font face="arial,helvetica,sans-serif" size="7" color="#FFFFFF">Alfonsine</font></a></b>
      <th width="55" align="center" height="1" valign="middle">
          <p align="center">
          <b><font size="2" face="arial,helvetica,sans-serif"><img border="0" src="immagini/stemma_alfonsines%5B1%5D.jpg" width="55" height="65" align="absmiddle">
          </font></b>
    </tr>
  </table>

  </center>
</div>
<div align="center">
  <center>

<table border="0" width="755" cellspacing="1" cellpadding="7" height="138">
  <tr>
    <td width="100%" height="20" align="center">
      <p align="center"><b><font face="arial,helvetica,sans-serif"><font size="2">
      <br>
      | <a href="alfonsine.htm">Alfonsine</a>
      | </font><a href="mon-amour.htm"><font size="2">Ricerche
      sull'anima di Alfonsine</font></a><font size="2" face="arial,helvetica,sans-serif">
      |</font></font></b></td>
  </tr>
  <tr>
    <td width="91%" valign="top" height="87" style="text-indent: 3; margin-right: 2" align="center">
  </center>
    <p class="MsoNormal" align="center"><b><font face="arial,helvetica,sans-serif" size="7">Pirì
    dla Palmina<o:p>
    </o:p>
    </font></b></p>
    <p class="MsoNormal" align="left"><font face="arial,helvetica,sans-serif"><b><i>di
    Giovanni Ballardini &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</i></b><span style="mso-spacerun:yes">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
    </span><o:p>
    &nbsp;</o:p>
    </font>
    </p>
  </td>

  </tr>
  <tr>
    <td width="91%" valign="top" height="87" style="text-indent: 3; margin-right: 2" align="center">
  <p class="MsoNormal" style="mso-margin-top-alt: auto; text-indent: 8.5pt" align="justify"><font face="Times New Roman" size="3">Si
  chiamava Pietro, è vero, ma il suo nome era stato tradotto in dialetto e per
  tutti, non solo per gli abitanti del cortile del Borghetto, il figlio della
  Palmina - uno dei due maschi, l'altra era una femmina - era conosciuto come
  Pirì.</font></p>
  <p class="MsoNormal" style="mso-margin-top-alt: auto; text-indent: 8.5pt" align="center"><a href="immagini/piri-palmina.jpg"><img border="1" src="immagini/piri-palmina_small.jpg" alt="piri-palmina.jpg (117323 byte)" width="550" height="456"></a></p>
  <p class="MsoNormal" style="mso-margin-top-alt: auto; text-indent: 8.5pt" align="center"><font face="Arial"><i><b>Pirì
  con Ezia, figlia di sua sorella Giovanna (1957)<font size="3"><o:p>
  </o:p>
  </font></b></i></font></p>
  <p class="MsoNormal" style="text-indent: 10.8pt" align="justify"><font face="Times New Roman" size="3">Spiccavano,
  sul volto, due occhi neri, leggermente strabici e un sorriso quasi ironico;
  parlava mangiandosi le parole, a voce generalmente alta - dava l'impressione
  di essere sempre arrabbiato - ed anche nell'andatura procedeva a scatti.</font></p>
  <p class="MsoNormal" style="text-indent: 14.4pt" align="justify"><font face="Times New Roman" size="3">Dire
  che era un po' strano è un eufemismo, ma era assolutamente incapace di fare
  del male a chicchessia, sempre pronto a dare una mano e a cercare di rendersi
  utile: le biciclette erano il suo forte e quando bisognava provvedere a una
  foratura o a registrare qualche ingranaggio ecco che si faceva avanti e si
  prestava a rendere funzionante il prezioso mezzo di locomozione.</font></p>
  <p class="MsoNormal" style="text-indent: 10.8pt" align="justify"><font face="Times New Roman" size="3">Allora
  non era difficile trovarlo nel cortile, davanti ad una bicicletta appoggiata
  per terra con le ruote in alto, armeggiare con le mani nella catena, svitare
  mozzi, togliere copertoni e camere d'aria, smontare pezzi: e mentre faceva ciò,
  sudava e bofonchiava, si tergeva il sudore dalla fronte con il braccio nudo e,
  non di rado, lasciava un lungo baffo di morchia sulla fronte stessa o da
  qualche altra parte.</font></p>
  <p class="MsoNormal" style="text-indent: 10.8pt" align="justify"><font face="Times New Roman" size="3">La
  morchia, d'altra parte, non era un problema; e se capitava di dover
  interrompere il lavoro per entrare in casa a mangiare, tranquillamente si
  metteva a tavola anche senza lavarsi le mani, rispondendo, a chi gli faceva
  notare che era meglio pulirsi un po', che la morchia non a mai ammazzato
  nessuno, anzi che disinfettava.</font></p>
  <p class="MsoNormal" style="text-indent: 10.8pt" align="justify"><font face="Times New Roman" size="3">Succedeva,
  a volte, che durante l'esecuzione dei suoi lavori gli venisse a mancare o
  dovesse sostituire qualche pezzo: nonostante che ad Alfonsine ci fossero
  negozi di ferramenta anche ben forniti, Pirì inforcava la bicicletta - la sua
  bicicletta! - e si recava a Ravenna, dove sapeva lui, per cercare quello che
  gli mancava.</font></p>
  <p class="MsoNormal" style="text-indent: 10.8pt" align="justify"><font face="Times New Roman" size="3">Non
  era difficile, allora, incontrarlo lungo la via Reale mentre sudando, pigiava
  sui pedali per percorrere i non pochi chilometri di strada, a volte con un
  copertone o una camera d'aria incrociati sulla schiena, come si vede nelle
  vecchie fotografie dei corridori dei primi giri d'Italia: e questo con
  qualsiasi tempo, d'inverno o d'estate.</font></p>
  <p class="MsoNormal" style="text-indent: 10.8pt" align="justify"><font face="Times New Roman" size="3">Aveva,
  per la sua bicicletta, una cura maniacale: interveniva con un pennello e con
  nafta per prevenire macchie di ruggine sui raggi e sui cerchi, oliava con cura
  i mozzi e tutti i cuscinetti a sfera, la teneva sempre tirata a lucido e
  perfettamente funzionante.</font></p>
  <p class="MsoNormal" style="text-indent:7.2pt" align="justify"><b><font size="5">Pirì
  e la Mille Miglia</font></b></p>
  <p class="MsoNormal" style="text-indent:7.2pt" align="justify"><font face="Times New Roman" size="3">Ai
  primi di maggio, un avvenimento scuoteva per un po' il torpore della vita
  paesana: il passaggio della &quot;Mille Miglia&quot;.</font></p>
  <p class="MsoNormal" style="text-indent: 7.2pt" align="justify"><font face="Times New Roman" size="3">Partendo
  da Brescia e percorrendo l'Adriatica da Ferrara in giù, le automobili
  transitavano per forza da Alfonsine: quelle con minore cilindrata - le prime a
  prendere il via - transitavano nel cuore della notte e solo verso il mattino
  transitavano le macchine più potenti, quelle, per intenderci, di Nuvolari, di
  Biondetti, di Taruffi, di Fangio.</font></p>
  <p class="MsoNormal" style="text-indent: 7.2pt" align="justify"><font face="Times New Roman" size="3">Pirì
  si autoproclamava tutore dell'ordine pubblico e per tutta la notte,
  all'incrocio di via Mazzini con <st1:PersonName ProductID="la Reale" w:st="on">
  la Reale</st1:PersonName>
  , gridava a uno di stare indietro, ad un altro di non attraversare: a tutti di
  stare ben ai margini della strada, quando percepiva da lontano il rumore di
  una macchina che stava sopraggiungendo.</font></p>
  <p class="MsoNormal" style="text-indent:7.2pt" align="justify"><font face="Times New Roman" size="3">Memorabile
  fu quella volta che passò Nuvolari e, proprio all'incrocio, sollevò un
  braccio per un saluto agli spettatori.</font></p>
  <p class="MsoNormal" style="text-indent: 7.2pt" align="justify"><font face="Times New Roman" size="3">Pirì,
  come al solito di &quot;servizio&quot;, cominciò a urlare di gioia che quella
  appena passata era la macchina di Nuvolari, il quale aveva perfino fatto un
  cenno di saluto: più che agli spettatori, a lui, a Pirì.<o:p>
  </o:p>
  </font></p>
  <p class="MsoNormal" style="text-indent:7.2pt" align="justify"><font face="Times New Roman" size="3">E
  questo l'aveva riempito di una gioia immensa: una gioia perfetta.</font>
  </td>

  </tr>
</table>
</div>

      <p align="center"><b><font face="arial,helvetica,sans-serif"><font size="2">
      | <a href="alfonsine.htm">Alfonsine</a>
      | </font><a href="mon-amour.htm"><font size="2">Ricerche
      sull'anima di Alfonsine</font></a><font size="2" face="arial,helvetica,sans-serif">
      |</font></font></b>

</body>

</html>
