<html>

<head>
<meta http-equiv="Content-Language" content="it">
<meta http-equiv="Content-Type" content="text/html; charset=iso-8859-1">
<title>Le opere di Vincenzo Monti</title>
<style fprolloverstyle>A:hover {color: #FF00FF; text-decoration: none}
</style>
<style>A:link, A:visited { text-decoration: none }
A:hover { text-decoration: none }
</style>

</head>

<body background="immagini/sfondi/sfondo_giallino.jpg" vlink="#0000FF">

  <table border="0" width="100%" cellspacing="0" cellpadding="9" height="5" bgcolor="#980519">
    <tr>
      <td width="55" align="center" height="5">
  <p align="center"><font face="Arial, Helvetica,sans-serif">
          <img border="0" src="stemma_alfonsines1.jpg" width="55" height="65" align="absmiddle">
          </font></td>
      <th width="100%" align="center" height="5" valign="middle">
          <b>
 <p align="center"><a href="alfonsine.htm" target="_parent"><font face="Arial" size="7" color="#FFFFFF">Alfonsine</font></a></p></b>
      <th width="55" align="center" height="5" valign="middle">
          <p align="center">
          <font face="Arial, Helvetica,sans-serif"><img border="0" src="stemma_alfonsines1.jpg" width="55" height="65" align="absmiddle">
          </font>
    </tr>
  </table>

        <div align="center">
          <center>
          <table border="0" width="1000" height="3137">
            <tr>
              <td width="100%" height="18">

        <p align="center"><b><font face="arial,helvetica,sans-serif"><font size="2"><br>
        </font></font><font face="arial,helvetica,sans-serif" size="6">
        | <a href="mon-amour.htm" target="_top">Alfonsine</a>
        |  <a href="vincenzo_monti.htm">(torna
        alla pagina su Vincenzo Monti </a>
        |</font></b></p>

              </td>
            </tr>
            <tr>
              <td width="100%" height="3111">

<p align="center" class="p1" style="list-image-1: 15.0pt; mso-line-numbers-count-by: exactly">&nbsp;</p>

<p align="center" class="p1" style="list-image-1: 15.0pt; mso-line-numbers-count-by: exactly"><b><span style="font-style: 10.0pt"><font face="arial, helvetica, sans-serif" color="#008080" size="7">Le
polemiche su Vincenzo Monti</font></span></b></p>
<ul>
  <li>
    <p class="p1" style="list-image-1: 15.0pt; mso-line-numbers-count-by: exactly" align="left"><b><span style="font-style: 10.0pt"><font face="arial, helvetica, sans-serif" size="6"><font color="#FF0000">Francesco
    De <a name="Sanctis">Sanctis</a> stronca Vincenzo Monti:</font><br>
    <i>&nbsp;il giudizio di voltagabbana e di ipocrisia
    mitigato dall' &quot;era un buon uomo&quot;</i></font></span></b></li>
</ul>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">Furono
drammatici anni storici, quelli in cui vissero prima il maturo Monti, poi il
giovane Foscolo.&nbsp; <br>
<b>Francesco De Sanctis</b> ci fornisce di quel periodo la situazione sia
letteraria sia politica:<br>
<br>
&quot;L'autore della &quot;Bassvilliana&quot; aveva Dante nell'immaginazione e
Virgilio nell'orecchio. L'abate Monti, nato fra tanto fermento d'idee, ne
ricevè l'impressione, come tutti gli uomini colti. Ma furono in lui più il
portato della moda, che il frutto di un'ardente convinzione. Fu liberale sempre.
E come non esser liberale a quel tempo, quando anche i retrivi gridavano
&quot;libertà&quot;, bene inteso la &quot;vera libertà&quot;, come la
chiamavano? </font></span></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font face="arial, helvetica, sans-serif" size="6"><b><i>E
in nome della libertà glorificò tutti i governi</i></b><font size="2" face="arial, helvetica, sans-serif">.
</font></font></span></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">-
Quando era moda innocente declamare contro il tiranno, gettò sul teatro
l'&quot;Aristodemo&quot;, che fece furore sotto gli occhi del papa. </font></span></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">-
Quando la rivoluzione francese s'insanguinò, in nome della libertà combattè
la licenza, e scrisse la &quot;Basvilliana&quot;. Ma il canto gli fu troncato
nella gola dalle vittorie di Napoleone, ....</font></span></p>
<p class="p1" style="list-image-1: 15.0pt; mso-line-numbers-count-by: exactly"><font face="arial, helvetica, sans-serif" size="6"><span style="font-style: 10.0pt">-
e allora in nome della libertà cantò Napoleone,</span> <span style="font-style: 10.0pt">...</span></font></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">-
e in nome anche della libertà cantò poi il governo austriaco. <br>
&nbsp; Le massime erano sempre quelle, applicate a tutti i casi dal duttile
ingegno. Il poeta faceva quello che facevano i diplomatici. </font></span></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">Erano
le idee del tempo e si torcevano a tutti gli avvenimenti. I suoi versi suonano
sempre &quot;libertà&quot;, &quot;giustizia&quot;, &quot;patria&quot;,
&quot;virtù&quot;, &quot;Italia&quot;. <b>E non è tutto ipocrisia</b>. Dotato
di una ricca immaginazione, ivi le idee pigliano calore e forma, sì che
facciano illusione a lui stesso e simulino realtà. Non aveva l'indipendenza
sociale di Alfieri, e non la virile moralità di Parini: <b><i>era un buon uomo
che avrebbe voluto conciliare insieme idee vecchie e nuove, tutte le opinioni, e
dovendo pur scegliere, si teneva stretto alla maggioranza, e non gli piaceva
fare il martire.</i></b><br>
<br>
Fu dunque il segretario dell'opinione dominante, il poeta del buon successo.
Benefico, tollerante, sincero, buon amico, cortigiano più per bisogno e per
fiacchezza d'animo, che per malignità o perversità d'indole, se si fosse
ritratto nella verità della sua natura, poteva da lui uscire un poeta. Orazio
è interessante perché si dipinge qual è, scettico, cinico, poltrone, patriota
senza pericolo, epicureo. Monti raffredda perché sotto la magnificenza di
Achille sentì la meschinità di Tersite, e più alza la voce, e più piglia
aria dantesca, più ti lascia freddo. </font></span></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">C'è
quel falso eroico, tutto di frase e d'immagine, qualità tradizionale della
letteratura, e caro ad un popolo fiacco e immaginoso, che aveva grandi le idee e
piccolo il carattere. </font></span></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">Monti
era la sua personificazione, e nessuno fu più applaudito. </font></span></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">La
natura gli aveva largito le più alte qualità dell'artista, forza, grazia,
affetto, armonia, facilità e brio di produzione. Aggiungi la più consumata
abilità tecnica, un'assoluta padronanza della lingua e dell'elocuzione poetica.
Ma erano forze vuote, macchine potenti prive d'impulso. Mancava la serietà di
un contenuto profondamente meditato e sentito, mancava il carattere, che è
l'impulso morale. Pure i suoi lavori, massime su l' &quot;Iliade&quot;, saranno
sempre utili a studiarvi i misteri dell'arte e le finezze dell'elocuzione. E la
conclusione dello studio sarà, che non basta l'artista quando manchi il poeta.<br>
Monti, come Metastasio, fu divinizzato in vita. Ebbe onori, titoli, forza, molto
seguito. Un popolo così artistico, come l'italiano, ammirava quel suo magistero
a freddo, quella facilità e quella felicità di armonie. Dopo la sua morte ebbe
gli elogi di Alessandro Manzoni e di Pietro Giordani. E l'esagerazione delle
accuse rese cari quegli elogi, quasi pio ufficio alla memoria di un uomo, in cui
era più da compatire che da biasimare…&quot;.<font COLOR="#0000ff"><br>
</font></font></span></p>
<p class="p1" style="list-image-1: 15.0pt; mso-line-numbers-count-by: exactly" align="left"><span style="font-style: 10.0pt"><b><font size="6" face="arial, helvetica, sans-serif" color="#FF0000">Ugo
Foscolo contro Vincenzo Monti: il giovane emergente censura la Bassvilliana del
Monti</font></b></span></p>

<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><b><i><font size="6" face="arial, helvetica, sans-serif">Francesco
De Sanctis</font></i></b><font size="6" face="arial, helvetica, sans-serif">, in quel massimo monumento che è la sua Storia delle Letteratura
Italiana contrappone il &quot;novatore&quot; Ugo Foscolo al
&quot;conservatore&quot; Vincenzo Monti.</font></span></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">Infatti
nella letteratura italiana del periodo cosiddetto &quot;napoleonico&quot;, due
figure campeggiano: uno è <b>Ugo Foscolo</b>, l'altro è <b>Vincenzo Monti</b>&nbsp;
che pur avendo nel 1798 (epoca della Cisalpina) 46 anni e una grande fama di
poeta, si trovò davanti un giovane che aveva 20 anni, che gli censurò con
furore la sua &quot;Bassvilliana&quot;; il giovane ventenne era proprio Ugo
Foscolo.</font></span></p>
<p align="center" class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><b><font size="6" face="arial, helvetica, sans-serif">La
Bassvilliana: </font></b></span></p>
<p align="center" class="p1" style="list-image-1: 15.0pt; mso-line-numbers-count-by: exactly"><font face="arial, helvetica, sans-serif" size="6"><span style="font-style: 10.0pt"><b>una
Cantica del 1793, dove Monti celebra il martirio del Re di Francia Luigi XVI e
la sua famiglia, <br>
dà contro Voltaire, Diderot e la plebe.</b></span> <br>
<b><span style="font-style: 10.0pt">La &quot;Cantica&quot;, fu
subito cara alla reazione europea antifrancese, e soprattutto al clero; <br>
non dimentichiamo che Monti era un uno stimato abate della Curia Romana.</span></b></font></p>
<p class="p1" style="list-image-1: 15.0pt; mso-line-numbers-count-by: exactly"><font face="arial, helvetica, sans-serif"><span style="font-style: 10.0pt"><font size="6" face="arial, helvetica, sans-serif">Monti
la sua &quot;Cantica&quot; l'aveva scritta nel '93, ed era un catalogo delle
&quot;pene sinistre dell'inferno&quot; riservate ad <b>UGO BASSVILLE</b>
(segretario della legazione del governo rivoluzionario francese, inviato a Roma
per sostenere la causa repubblicana, morto accoltellato a Roma dai reazionari),
pene riservate alle &quot;accigliate anime ree&quot;, ai &quot;regicidi&quot;
che con il loro esempio incoraggiarono il misfatto, a Voltaire (&quot;l'empio
maligno/filosofante&quot;), a Diderot (&quot;il furibondo e torbo/Diderotto&quot;)
e alla &quot;plebe&quot;.<br>
<br>
Alla fine nel canto IV, Monti celebra il martirio di Luigi e della sua famiglia,
e simbolicamente le sue esequie, dove la Fede e la Carità raccolgono in cielo
il regio sangue sparso nelle coppe, lo affidano a quattro angeli che dall'alto
dei cieli lo spargono sull'Europa ai quattro venti, e questo ricade copioso
sulla Francia. Era quell'anno il primo della coalizione, ed è ovvio che la
&quot;Cantica&quot;, fu subito cara alla reazione europea antifrancese, e
soprattutto al clero; non dimentichiamo che Monti era un uno stimato abate della
Curia Romana.<br>
Monti fu subito salutato -per quella patina dantesca- col nome di &quot;Dante
ingentilito&quot;; fu un successo travolgente, però… fino al '97, quando le
armi francesi con Napoleone iniziarono ad avere fortuna proprio in Italia. Un
bell'imbarazzo per il Monti, poi perfino agitato.<br>
Ma il Monti, la Cantica non l'aveva terminata, ma lasciata in sospeso. Allo
spettacolo della guerra che nel '93 si preannunziava, il Bassville dall'altro
mondo, &quot;pentito&quot; dei suoi orrendi misfatti, chiede piangendo
all'angelo &quot;a chi propizie volgeran le sorti?&quot;. L'angelo non risponde,
ma promette una risposta, e qui il poema termina.<br>
Monti aveva fatto bene a non dare la risposta e a quel punto interrompere.</font></span></font></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><b><font size="6" face="arial, helvetica, sans-serif" color="#FF0000">Il
giovane Foscolo scrive l'apologia di Ugo di Bassville</font></b></span></p>
<p class="p1" style="list-image-1: 15.0pt; mso-line-numbers-count-by: exactly"><font face="arial, helvetica, sans-serif" size="6"><span style="font-style: 10.0pt">Così
scrive il <b><i> De Sanctis</i></b>:<br>
<br>
&quot;…Fondata la repubblica cisalpina, in quel primo fervore
di libertà Monti fu censurato per la sua &quot;Basvilliana&quot; con lo stesso
furore che l'avevano applaudito.</span></font></p>
<p class="p1" style="list-image-1: 15.0pt; mso-line-numbers-count-by: exactly"><font face="arial, helvetica, sans-serif"><span style="font-style: 10.0pt"><font size="6" face="arial, helvetica, sans-serif">&quot;Un
giovane scrisse la sua apologia. L'atto ardito piacque. E il giovane entrava
nella vita tra la stima e la benevolenza pubblica. Parlo di <b>Ugo Foscolo</b>,
formatosi alla scuola di Plutarco, di Dante e di Alfieri.<br>
L'Italia, secondo il solito, se la contendevano francesi e tedeschi. Ritornava
la storia, ma con altri impulsi. Non si trattava più di diritti territoriali.
La sete del dominio e dell'influenza era dissimulata da motivi più nobili.
Venivano in nome delle idee moderne. Gli uni gridavano &quot;libertà e
indipendenza nazionale&quot;: dietro alle loro baionette c'era Voltaire e
Rousseau. Gli altri, proclamatisi prima difensori del papa e ristoratori del
vecchio, finivano promettitori di vera libertà e di vera indipendenza. Le idee
marciavano appresso ai soldati e penetravano nei più umili strati della
società. Propaganda a suon di cannoni, che compì in pochi anni quello che
avrebbe chiesto un secolo. Il popolo italiano ne fu agitato ne' suoi più intimi
recessi: sorsero nuovi interessi, nuovi bisogni, altri costumi. E quando dopo il
1815 parve tutto ritornato nel primo assetto, sotto a quella vecchia superficie
fermentava un popolo profondamente trasformato da uno spirito nuovo, che ebbe,
come il vulcano, le sue periodiche eruzioni, finche non fu soddisfatto.&quot;</font></span></font></p>
        <p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><b><font size="6" color="#FF0000" face="arial, helvetica, sans-serif">Quando
Foscolo difese il Monti nel 1798 apprezzandone uno scritto</font></b></span></p>
<p class="p1" style="list-image-1: 15.0pt; mso-line-numbers-count-by: exactly"><b><font size="6" face="arial, helvetica, sans-serif">Monti</font></b>
<font size="6" face="arial, helvetica, sans-serif">
scrisse vari componimenti minori, il più impegnativo dei quali fu la <em>lettera
a nome di Francesco Piranesi al generale Giovanni Acton</em>, composta nel
1794 per difendere Piranesi, rappresentante della Svezia
a Roma ed accusato di aver congiurato contro il reazionario barone d’Armfelt,
ex ministro svedese. L’opera, il cui autore doveva restare segreto, e scritta
per calcolo politico, è connotata dalla forza polemica della prosa che denuncia
le ingiustizie e le sopraffazioni di un governo dispotico ed esalta la sovranità
popolare (<b>Foscolo</b> l’apprezzò e, nel 1798,
ne rivelò l’autore).</font></p>
<p class="p1" style="list-image-1: 15.0pt; mso-line-numbers-count-by: exactly"><b><span style="font-style: 10.0pt"> <a name="teresa"> <font size="6" face="arial, helvetica, sans-serif" color="#FF0000"> Foscolo</font></a>
<font size="6" face="arial, helvetica, sans-serif" color="#FF0000"> 
e la moglie di Monti</font></span></b></p>

<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">Ugo
Foscolo ottenne l’incarico (1800) di redigere le relazioni dell’Assemblea
legislativa sul Monitore Italiano, soppresso dopo pochi mesi (vi conobbe <b> Parini</b>
e <b>Monti</b>). S’invaghì <b>senza fortuna</b> di Teresa Pikler, moglie di
Vincenzo Monti, e fu spinto persino ad un tentativo di suicidio.&nbsp;</font></span></p>

<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font size="6" face="arial, helvetica, sans-serif">Partì
per Bologna, forse anche per sfuggire a quel ricordo, dove trovò impiego in
tribunale, collaborò al Monitore Bolognese e al Genio Democratico, pubblicò
un’opera di ampio respiro: <i>Ultime lettere di Jacopo Ortis</i>.</font></span></p>

                  <p align="left"><b><span style="font-style: 10.0pt"><a name="ll vecchio Foscolo"><font size="6" face="arial, helvetica, sans-serif" color="#FF0000">ll
vecchio Foscolo</font></a><font size="6" face="arial, helvetica, sans-serif" color="#FF0000">, rotto
ogni rapporto col Monti, lo apostrofò duramente</font></span></b></p>
                <p align="left"><font size="6" face="arial, helvetica, sans-serif">Lo
                scontro con il Monti avvenne per un malinteso, essendo stata
                erroneamente attribuita al Foscolo la stroncatura di un poemetto
                didascalico di un poeta amico del Monti. Da lì iniziarono
                battute a colpi di poemetti, satire, epigrammi</font></p>
<p class="p1" style="list-image-1: 15.0pt; mso-line-numbers-count-by: exactly"><font face="arial, helvetica, sans-serif" size="6"><span style="font-style: 10.0pt">Quando
il Foscolo fu attaccato con satire ed epigrammi da maligni avversari e dal Monti,
con lui&nbsp; ruppe ogni rapporto, rispose alle accuse e, consapevole della sua
indole dignitosa fino all'estremo, rivolse allo stesso Monti queste memorabili e
schiette parole:<br>
<br>
<b>&quot;Discenderemo entrambi nel sepolcro, voi più lodato certamente, io
forse più compianto; il vostro epitaffio sarà un elogio; sul mio si leggerà
che, nato e cresciuto fra tristi passioni, ho serbato la mia penna vergine di
menzogne.&quot;</b></span><i><br>
</i></font></p>
<p class="p1" style="list-image-1: 15.0pt; mso-line-numbers-count-by: exactly" align="center"><b><a name="Botta"><font color="#FF0000" face="arial, helvetica, sans-serif" size="6">Botta</font></a>
<font color="#FF0000" face="arial, helvetica, sans-serif" size="6">
                  e risposta tra Monti e Foscolo</font></b></p>
<p class="p1" style="list-image-1: 15.0pt; mso-line-numbers-count-by: exactly"><font size="6"><font face="arial, helvetica, sans-serif"><b><font color="#FF0000">
                  Ugo
                          Foscolo&nbsp; contro Vincenzo Monti </font></b></font><span style="font-style: 10.0pt"><i><font size="1" face="arial, helvetica, sans-serif">(ma
non si ha piena certezza che sia stato proprio scritto dal Foscolo)</font></i></span></font></p>
        <p class="p1" style="list-image-1: 15.0pt; mso-line-numbers-count-by: exactly"><b><font size="6" face="arial, helvetica, sans-serif">Questi
                          è Monti poeta e cavaliero,&nbsp;<br>
        gran
                          traduttor dei traduttor d’Omero.</font></b></p>
        <p class="p1" style="list-image-1: 15.0pt; mso-line-numbers-count-by: exactly"><font face="arial, helvetica, sans-serif" size="6"><i>Il
        Foscolo scrisse l’epigramma
                  contro Vincenzo Monti che nel 1810 pubblicò la traduzione
                  dell’Iliade, condotta in gran parte di seconda mano,
                  utilizzando versioni latine ed italiane.
                  </i></font></p>
        <p class="p1" style="list-image-1: 15.0pt; mso-line-numbers-count-by: exactly"><i><font size="6" face="arial, helvetica, sans-serif">Il
                  Monti si rifece, mettendo in ridicolo la tragedia Aiace del
                  Foscolo, rappresentata con scarso successo a Milano l’anno
                  dopo.</font></i></p>
        <p class="p1" style="list-image-1: 15.0pt; mso-line-numbers-count-by: exactly"><span style="mso-spacerun: yes"><b><font color="#FF0000" face="arial, helvetica, sans-serif" size="6">Vincenzo
                          Monti contro Ugo Foscolo</font></b></span></p>
        <p class="p1" style="list-image-1: 15.0pt; mso-line-numbers-count-by: exactly"><b><font size="6" face="arial, helvetica, sans-serif">Per
                          porre in scena il furibondo Aiace<br>
        il
                          fiero Atride e l’Itaco fallace<span style="mso-spacerun: yes"><br>
        </span>gran
                          fatica Ugo Foscolo non fè:<br>
        copiò
                          se stesso e si divise in tre.</font></b></p>
<p class="p1" style="list-image-1: 15.0pt; mso-line-numbers-count-by: exactly"><font face="arial, helvetica, sans-serif" size="6"><span style="font-style: 10.0pt"><b><font color="#FF0000">Il
Monti ancora<br>
</font></b><br>
<b>Questi è rosso di pel Foscolo detto:<br>
sì falso che falsò fino se stesso,<br>
quando in Ugo cangiò Ser Nicoletto.<br>
Guarda la borsa se ti vien d'appresso!</b><br>
</span></font></p>
<p class="p1" style="list-image-1: 15.0pt; mso-line-numbers-count-by: exactly"><font face="arial, helvetica, sans-serif" size="6"><span style="font-style: 10.0pt"><b><font color="#FF0000">Il
Foscolo ancora
</font></b><i>(ma non si ha piena certezza che sia stato proprio
scritto dal Foscolo)</i></span></font></p>
<p class="p1" style="list-image-1: 15.0pt; mso-line-numbers-count-by: exactly"><b><span style="font-style: 10.0pt"><font size="6" face="arial, helvetica, sans-serif">Dio
Monti il Bardo andrà col Tasso al pari.<br>
Firmato Eugenio, e un po' più giù Vaccari</font></span></b></p>
<p class="p1" style="list-image-1: 15.0pt; mso-line-numbers-count-by: exactly">&nbsp;</p>
        <p class="p1" style="list-image-1: 15.0pt; mso-line-numbers-count-by: exactly" align="center"><b><span style="font-style: 10.0pt"><a name="Fin"><font face="arial, helvetica, sans-serif" color="#FF0000" size="6">Fin</font></a>
        <font face="arial, helvetica, sans-serif" color="#FF0000" size="6">
dall'inizio del '900 il Monti fu giudicato molto severamente</font></span></b></p>
<p class="p1" style="list-image-1: 15.0pt; mso-line-numbers-count-by: exactly"><b><font size="6" face="arial, helvetica, sans-serif" color="#FF0000">Scrive
il Cesareo, forse un po' esagerando</font></b></p>
<p class="p1" style="list-image-1: 15.0pt; mso-line-numbers-count-by: exactly"><span style="font-style: 10.0pt"><font face="arial, helvetica, sans-serif" size="6">&quot;La
sua arte è una continua menzogna. Per parer sincero dà in iperboli
sgangherate; per parer magnifico cerca amplificazioni ventose; per parer
ispirato sfoggia figurazioni eccessive; per parer armonioso riesce uniformemente
sonoro. Fu un tenace assimilatore, ma dei grandi poeti, che egli imitò, non
ritenne se non le abitudini esterne: della Bibbia l'accento profetico, di Dante
il cipiglio vendicativo e la terza rima, del Klopstock la decorazione
soprannaturale, dell'Ossian la falsa sublimità. Come tutti gli immaginifici,
vale a dire i falsi poeti, ogni sua cura egli rivolse alla tecnica, e se ne rese
veramente signore. Seppe la varia ricchezza della lingua italiana, trattò tutti
metri con agile maestria, fu elegante e spesso potente coloritore d' immagini
sparse, ebbe 1a frase pronta e fedele. Appunto per ciò riuscì molto meglio in
qualche sonetto, come quello per il ritratto della figliuola, il cui pensiero si
compie tutto dentro un'immagine sola; nel poema didascalico della &quot;Feroniade&quot;
ove per la natura stessa dell'argomento ciascuna immagine sta da sé e nelle
traduzioni, in quella dell' &quot;Iliade&quot; e nell'altra più bella,
quantunque meno famosa, della &quot;Pulcella d'Orléans&quot;, in cui non si
tratta che di lucidare, con perspicacia evidenza, l'espressione dell'originale…&quot;</font>
</span></p>

              </td>
            </tr>
          </table>
          </center>
        </div>

  <p align="center"><b><font face="arial,helvetica,sans-serif" size="6">
        | <a href="mon-amour.htm" target="_top">Alfonsine</a>
        |  <a href="vincenzo_monti.htm">(torna
        alla pagina su Vincenzo Monti </a>
        |</font></b></p>

</body>

</html>
