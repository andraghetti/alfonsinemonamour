<html>
<head>
<meta http-equiv="Content-Language" content="it">
<meta http-equiv="Content-Type" content="text/html; charset=windows-1252">
<title>Nelle tagliatelle c’è lo spirito della Romagna</title>
<style fprolloverstyle>A:hover {color: #FF00FF; text-decoration: none}
</style>
</head>
<body background="immagini/sfondi/sfondo_giallino.jpg" vlink="#0000FF" alink="#FF00FF">
<div align="center">
  <center>
  <table border="0" width="100%" cellspacing="0" cellpadding="9" height="1" bgcolor="#980519">
    <tr>
      <td width="55" align="center" height="1">
  <p align="center"><b><font face="arial,helvetica,sans-serif" size="6"><img border="0" src="immagini/tagliatelle-zen.jpg" width="101" height="73"></font></b></td>
      <th width="100%" align="center" height="1" valign="middle">
          <p align="center">
          <b>
 <a href="alfonsine.htm" target="_parent"><font face="arial,helvetica,sans-serif" size="7" color="#FFFFFF">Alfonsine</font></a></b>
      <th width="55" align="center" height="1" valign="middle">
          <p align="center">
          <b><font size="2" face="arial,helvetica,sans-serif"><img border="0" src="immagini/stemma_alfonsines%5B1%5D.jpg" width="55" height="65" align="absmiddle">
          </font></b>
    </tr>
  </table>

  </center>
</div>
      <p align="center"><b><font face="arial,helvetica,sans-serif" size="6">&nbsp;|
      <a href="mon-amour.htm">Ricerche sull'anima di Alfonsine</a>
      | <a href="gallo.htm">La storia del &quot;Gallo&quot;</a>  | <a href="tagliatelle.htm">Le tagliatelle</a>
      |<br>
      | <a href="tagliatelle-tina.htm">
      La ricetta delle tagliatelle del &quot;Gallo&quot;</a>
      | <font color="#FF0000">Le tagliatelle e lo Zen&nbsp; (SEI QUI) </font>|</font></b>
<div align="center">
  <center>

<table border="0" width="980" cellspacing="1" cellpadding="7" height="71">
  <tr>
    <td width="858" height="20" align="center">

      <p align="center">&nbsp;<script src="https://connect.facebook.net/it_IT/all.js#xfbml=1"></script><fb:like href="https://alfonsinemonamour.racine.ra.it/alfonsine/Alfonsine/tagliatelle-zen.htm" send="true" width="450" show_faces="true" font="arial"></fb:like>
&nbsp;</p>
</td>
  </tr>
  <tr>
    <td width="858" valign="top" height="20" style="text-indent: 3; margin-right: 2" align="center">
  </center>
    <p class="MsoNormal" align="center"><b><font face="arial,helvetica,sans-serif" size="6"><img border="0" src="immagini/tagliatelle-zen.jpg" width="516" height="369"></font></b></p>
    <p class="MsoNormal" align="center"><font face="arial,helvetica,sans-serif" color="#FF0000" size="7"><b>Nelle
    tagliatelle c’è <br>
    lo spirito della Romagna</b></font></p>
    <p align="left"><span style="mso-bidi-font-weight: normal; mso-fareast-font-family: Times New Roman; mso-ansi-language: IT; mso-fareast-language: IT; mso-bidi-language: AR-SA"><i><font face="arial,helvetica,sans-serif" size="6">di
    Loris Pattuelli</font></i></span></p>
    <p class="MsoNormal" style="text-align:justify"><font face="arial,helvetica,sans-serif" size="6">Nelle
    tagliatelle c’è lo spirito della Romagna. Lo sapevi? Dopo aver letto <i>Lo
    zen della tagliatella romagnola </i>di Marco Galizzi, Società Editrice “Il
    Ponte Vecchio”, euro 11, confesso di sentirmi un romagnolo un pochino più
    arioso e molto più consapevole dei destini del mondo.</font></p>
    <p class="MsoNormal" style="text-align:justify"><font face="arial,helvetica,sans-serif" size="6">Mi
    permetto di consigliare questo libro a tutti quelli che ancora si chiedono <i>chi
    siamo, da dove veniamo e dove stiamo andando</i>, a tutti quelli che ancora
    si divertono ad <i>abitare il posto in cui si trovano a vivere.</i></font></p>
    <p class="MsoNormal" style="text-align:justify"><font face="arial,helvetica,sans-serif" size="6">E
    adesso, sperando di fare cosa gradita, trascrivo un paio di righe che stanno
    nell’introduzione: “Ogni romagnolo che si rispetti, fin da bambino
    viene, per così dire, svezzato a tagliatelle. E le tagliatelle piano piano
    lo attraversano e gli entrano dentro, cominciano a fare parte di lui nelle
    cellule, come sostanza attiva. Non sono un hamburger che attraversa il tubo
    digerente senza lasciare traccia di sé, nella totale indifferenza. La
    tagliatella contiene il linguaggio di una terra antica, contiene accordi e
    risonanze che non possono attraversare il corpo umano senza determinare in
    esso una trasformazione, un mutamento, una crescita”.</font></p>
    <p class="MsoNormal" style="text-align:justify"><font face="arial,helvetica,sans-serif" size="6">Si
    poteva dire meglio? Non credo, non credo proprio. Ma apriamo un’altra
    volta le virgolette, e vediamo come il discorso procede: “<i>Al tajadéli
    agl’è come una streda </i>(le tagliatelle sono come una strada), diceva
    mia nonna. Perché le tagliatelle delle nostre colline sono una strada e non
    solo nella forma. Così le hanno volute le nostre <i>azdore. </i>Perché non
    fossero un semplice primo piatto, un piatto qualunque, ma perché fossero un
    viaggio iniziatico, un meraviglioso percorso della mente, una partenza senza
    fine, lo svolgersi di sensazioni che attraverso il palato portano lontano,
    altrove, dalle argille al mare, dalla pianura alla montagna. Un piatto di
    tagliatelle è un crocicchio di strade, una mappa genetica con un codice ben
    definito, un tom tom della mente che conduce ai caratteri della romagnolità”.</font></p>
    <p class="MsoNormal" style="text-align:justify"><font face="arial,helvetica,sans-serif" size="6">Marco
    Galizzi parla di un percorso iniziatico alla tagliatella. Proprio così. E
    quest’impresa, sia ben chiaro, può durare un giorno, un’ora, un
    secondo, o una vita intera. Dipende dalle circostanze e dalla nostra
    posizione nell’universo.</font></p>
    <p class="MsoNormal" style="text-align:justify"><font face="arial,helvetica,sans-serif" size="6">Anche
    se non ce ne sarebbe bisogno, adesso trascrivo la ricetta base per 4
    persone. Eccola qui, stampata nero su bianco come il testo di una poesia: <b>4
    uova, 4 etti di farina, 2 etti di macinato di carne bovina, 1 etto di
    macinato di carne suina, 80 grammi di sedano, 70 grammi di cipolla o
    scalogno, 60 grammi di carota, 400 grammi di passata di pomodoro, sale, olio</b>.</font></p>
    <p class="MsoNormal" style="text-align:justify"><font face="arial,helvetica,sans-serif" size="6">Posso
    congedarmi con un piccolo omaggio all’<i>azdora</i>? In Romagna L’<i>azdora
    </i>e le tagliatelle sono una cosa sola. Cito un’altra volta l’autore:
    “L’<i>azdora</i>  ha un ruolo importantissimo nella sublimazione della
    ricetta, è colei che progetta le tagliatelle, colei che le immagina, che le
    pensa, che le crea, che le ama”.</font></p>
    <p class="MsoNormal" style="text-align:justify"><font face="arial,helvetica,sans-serif" size="6">L’<i>azdora</i>
    è come la <i>Grande Madre</i>  che regnava un tempo su tutto il
    Mediterraneo, è come <i>Demetra</i>, come <i>Cerere, </i>come <i>Iside, </i>come
    la <i>Madonna</i>.</font></p>
    <p class="MsoNormal" style="text-align:justify"><font face="arial,helvetica,sans-serif" size="6">Esagerato?
    La <i>reggitrice </i>non ha paura di niente e di nessuno. Ma senti come la
    racconta bene Marco Galizzi: “Ogni azdora ha un modo suo di amare l’impasto
    ed è una specie di sigillo, una firma che la caratterizza. <i>E’
    spas </i>(l’impasto) è inscindibile dall’<i>azdora</i>  che lo produce,
    è una sua creatura, solo lei può decidere quando è tempo di porre fine
    alla danza. Perché di una danza si tratta. Per Mara il ritmo era in tre
    quarti. Era come una specie di valzer che entrava in simbiosi con le uova e
    la farina. I suoi movimenti per creare l’impasto erano un ballo
    ondulatorio, dolcissimo. Lo manipolava con una forza e una grazia
    ultraterrena per creare qualcosa che era solo suo. Come Dio che utilizzò il
    fango per creare l’uomo. A me pareva di sentire, in testa, quella musica e
    quelle note. Mara danzava con la sfoglia, parlava con la sfoglia, cantava
    con la sfoglia. E io restavo in silenzio a guardarla estasiato”.</font></p>
    <p class="MsoNormal" style="text-align:justify"><font face="arial,helvetica,sans-serif" size="6">Viviamo
    in una <i>terra sacra</i>, amico mio, e gli <i>dèi</i> in circolazione
    siamo ancora e sempre e soltanto noi. Meglio tenerlo a mente, meglio non
    confondere il paradiso con uno di quei posti dove non succede mai niente.</font></p>
    <table border="0" width="100%" cellpadding="9">
      <tr>
        <td width="100%" valign="top" align="center"><font face="arial,helvetica,sans-serif"><img border="0" src="immagini/tagliatelle-zen-libro.jpg" width="418" height="622"></font></td>
      </tr>
    </table>
  </td>

  </tr>
</table>
</div>

      <p align="center">&nbsp;<script src="https://connect.facebook.net/it_IT/all.js#xfbml=1"></script><fb:like href="https://alfonsinemonamour.racine.ra.it/alfonsine/Alfonsine/tagliatelle-zen.htm" send="true" width="450" show_faces="true" font="arial"></fb:like>
      &nbsp;

      <p align="center">
<b><font face="arial,helvetica,sans-serif" size="6">| <A href="mon-amour.htm">Ricerche
      sull'anima di Alfonsine</A>
      | <a href="gallo.htm">La storia del &quot;Gallo&quot;</a>  | <a href="tagliatelle.htm">Le tagliatelle</a>
      |<font size="2" face="arial,helvetica,sans-serif">
 <a href="tagliatelle-tina.htm">
      <br>
      </a>
      </font> <a href="tagliatelle-tina.htm">
      | La ricetta delle tagliatelle del &quot;Gallo&quot;</a>
      | <font color="#FF0000">Le tagliatelle e lo Zen&nbsp; (SEI QUI)</font> |</font></b>

</body>

</html>
