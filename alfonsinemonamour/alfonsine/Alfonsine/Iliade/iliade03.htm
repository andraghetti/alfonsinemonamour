<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Terzo</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade02.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade04.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Terzo</strong></font></p>
    <p align="center">Poiché sotto i lor duci ambo schierati<br>
    gli eserciti si fur, mosse il troiano<br>
    come stormo d'augei, forte gridando<br>
    e schiamazzando, col romor che mena<br>
    lo squadron delle gru, quando del verno<br>
    fuggendo i nembi l'oceàn sorvola<br>
    con acuti clangori, e guerra e morte<br>
    porta al popol pigmeo. Ma taciturni<br>
    e spiranti valor marcian gli Achivi,<br>
    pronti a recarsi di conserto aita.<br>
    Come talor del monte in su la cima<br>
    di Scirocco il soffiar spande la nebbia<br>
    al pastore odiosa, al ladro cara<br>
    più che la notte, né va lunge il guardo<br>
    più che tiro di pietra: a questa guisa<br>
    si destava di polve una procella<br>
    sotto il piè de' guerrieri che veloci<br>
    l'aperto campo trascorrean. Venuti<br>
    di poco spazio l'un dell'altro a fronte<br>
    gli eserciti nemici, ecco Alessandro<br>
    nelle prime apparir file troiane<br>
    bello come un bel Dio. Portava indosso<br>
    una pelle di pardo, ed il ricurvo<br>
    arco e la spada; e due dardi guizzando<br>
    ben ferrati ed aguzzi, iva de' Greci<br>
    sfidando i primi a singolar conflitto.<br>
    Il vide Menelao dinanzi a tutti<br>
    venir superbo a lunghi passi; e quale<br>
    il cor s'allegra di lïon che visto<br>
    un cervo di gran corpo o caprïolo,<br>
    spinto da fame a divorarlo intende,<br>
    e il latrar de' molossi, e degli audaci<br>
    villan robusti il minacciar non cura;<br>
    tale alla vista del Troian leggiadro<br>
    esultò Menelao. Piena sperando<br>
    far sopra il traditor la sua vendetta,<br>
    balza armato dal cocchio: e lui scorgendo<br>
    venir tra' primi, in cor turbossi il drudo,<br>
    e della morte paventoso in salvo<br>
    si ritrasse tra' suoi. Qual chi veduto<br>
    in montana foresta orrido serpe<br>
    risalta indietro, e per la balza fugge<br>
    di paura tremante e bianco in viso,<br>
    tal fra le schiere de' superbi Teucri,<br>
    l'ira temendo del figliuol d'Atreo,<br>
    l'avvenente codardo retrocesse.<br>
    Ettore il vide, e con ripiglio acerbo<br>
    gli fu sopra gridando: Ahi sciagurato!<br>
    ahi profumato seduttor di donne,<br>
    vile del pari che leggiadro! oh mai<br>
    mai non fossi tu nato, o morto fossi<br>
    anzi ch'esser marito, ché tal fôra<br>
    certo il mio voto, e per te stesso il meglio,<br>
    più che carco d'infamia ir mostro a dito.<br>
    Odi le risa de' chiomati Achei,<br>
    che al garbo dell'aspetto un valoroso<br>
    ti suspicâr da prima, e or sanno a prova<br>
    che vile e fiacca in un bel corpo hai l'alma.<br>
    E vigliacco qual sei tu il mar varcasti<br>
    con eletti compagni? e visitando<br>
    straniere genti tu dall'apia terra<br>
    donna d'alta beltà, moglie d'eroi,<br>
    rapir potesti, e il padre e Troia e tutti<br>
    cacciar nelle sciagure, agl'inimici<br>
    farti bersaglio, ed infamar te stesso?<br>
    Perché fuggi? perché di Menelao<br>
    non attendi lo scontro? Allor saprai<br>
    di qual prode guerrier t'usurpi e godi<br>
    la florida consorte: né la cetra<br>
    ti varrà né il favor di Citerea,<br>
    né il vago aspetto né la molle chioma,<br>
    quando cadrai riverso nella polve.<br>
    Oh fosser meno paurosi i Teucri!<br>
    ché tu n'andresti già, premio al mal fatto,<br>
    d'un guarnello di sassi rivestito.<br>
    Ed il vago a rincontro: Ettore, il veggo,<br>
    a ragion mi rampogni, ed io t'escuso.<br>
    Ma quel duro tuo cor scure somiglia<br>
    che ben tagliente una navale antenna<br>
    fende, vibrata da gagliardi polsi,<br>
    e nerbo e lena al fenditor raddoppia.<br>
    Non rinfacciarmi di Ciprigna i doni,<br>
    ché, qualunque pur sia, gradito e bello<br>
    sempre è il dono d'un Dio; né il conseguirlo<br>
    è nel nostro volere. Or se t'aggrada<br>
    ch'io scenda a duellar, fa che l'achee<br>
    squadre e le teucre seggansi tranquille,<br>
    e me nel mezzo e Menelao mettete<br>
    d'Elena armati a terminar la lite,<br>
    e di tutto il tesor di ch'ella è ricca.<br>
    Qual si vinca di noi s'abbia la donna<br>
    con tutto insieme il suo regal corredo,<br>
    e via la meni alle sue case; e tutti<br>
    su le percosse vittime giurando<br>
    amistà, voi di Troia abiterete<br>
    l'alma terra securi, e quelli in Argo<br>
    faran ritorno e nell'Acaia in braccio<br>
    alle vaghe lor donne. - A questo dire<br>
    brillò di gioia Ettorre, ed elevando<br>
    l'asta brandita e procedendo in mezzo,<br>
    di sostarsi fe' cenno alle sue schiere.<br>
    Tutte fêr alto: ma gl'infesti Achei<br>
    a saettar si diero alla sua mira<br>
    e dardi e sassi, infin che forte alzando<br>
    la voce Agamennón: Cessate, ei grida,<br>
    cessate, Argivi; non vibrate, Achei,<br>
    ch'egli par che parlarne il bellicoso<br>
    Ettore brami. - Riverenti tutti<br>
    cessâr le offese, e si fur queti. Allora<br>
    fra questo campo e quello Ettor sì disse:<br>
    Troiani, Achivi, dal mio labbro udite<br>
    ciò che parla Alessandro, esso per cui<br>
    fra noi surta ed accesa è tanta guerra.<br>
    Egli vuol che de' Teucri e degli Achei<br>
    quete stian l'armi, e sia da solo a solo<br>
    col bellicoso Menelao decisa<br>
    d'Elena la querela, e in un di quanta<br>
    ricchezza le pertien. Quegli de' due<br>
    che rimarrassi vincitor, si prenda<br>
    la bella donna, e in sua magion l'adduca<br>
    col tutto che possiede: e sia tra noi<br>
    con saldi patti l'amistà giurata.<br>
    Disse; e tutti ammutîr. Ma non già muto<br>
    si restò Menelao, che doloroso,<br>
    Me pur, gridava, me me pure udite,<br>
    ché il primo offeso mi son io. Fra' Greci<br>
    bramo io pur diffinita e fra' Troiani<br>
    questa lite una volta e le sofferte<br>
    molte sventure per la mia ragione<br>
    e per l'oltraggio d'Alessandro. Or quello<br>
    perisca di noi due, che dalla Parca<br>
    è dannato a perire; e voi con pace<br>
    vi separate. Una negr'agna adunque<br>
    svenate, o Teucri, all'alma Terra, e un agno<br>
    di bianco pelo al Sole: un terzo a Giove<br>
    offrirassi da noi. Ma venga all'ara<br>
    la maestà di Prïamo, e la pace<br>
    giuri egli stesso su le sacre fibre<br>
    (ché spergiuri per prova e senza fede<br>
    io conosco i suoi figli), onde protervo<br>
    nessun di Giove i giuramenti infranga.<br>
    Incostante, com'aura, è per natura<br>
    de' giovani il pensier; ma dove il senno<br>
    intervien de' canuti, a cui presenti<br>
    son le passate e le future cose,<br>
    ivi è felice d'ambe parti il fine.<br>
    Sì disse; e rallegrò Teucri ed Achei<br>
    la dolce speme di finir la guerra.<br>
    Schieraro i cocchi e ne smontâr: svestiti<br>
    quindi dell'armi, le adagiâr su l'erba,<br>
    l'une appresso dell'altre, e breve spazio<br>
    separava le schiere. Alla cittade<br>
    due banditori, a trarne i sacri agnelli<br>
    e a chiamar ratti il padre, Ettore invìa:<br>
    invìa del pari il rege Agamennóne<br>
    alle navi Taltibio, onde la terza<br>
    ostia n'adduca; e obbediente ei corse.<br>
    Scese intanto dal cielo ambasciatrice<br>
    Iri ad Elèna dalle bianche braccia,<br>
    della cognata Laodice assunto<br>
    il sembiante gentil, di Laodice<br>
    che pregiata del prence Elicaone,<br>
    d'Antènore figliuolo, era consorte,<br>
    e tra le figlie prïamee tenuta<br>
    la più vaga. Trovolla che tessea<br>
    a doppia trama una splendente e larga<br>
    tela, e su quella istorïando andava<br>
    le fatiche che molte a sua cagione<br>
    soffrìano i Teucri e i loricati Achei.<br>
    La Diva innanzi le si fece, e disse:<br>
    Sorgi, sposa diletta, a veder vieni<br>
    de' Troiani e de' Greci un ammirando<br>
    spettacolo improvviso. Essi che dianzi<br>
    di sangue ingordi lagrimosa guerra<br>
    si fean nel campo, or fatto han tregua, e queti<br>
    seggonsi e curvi su gli scudi in mezzo<br>
    alle lunghe lor picche al suol confitte.<br>
    Alessandro frattanto e Menelao<br>
    per te coll'asta in singolar certame<br>
    combatteranno, e tu verrai chiamata<br>
    del prode vincitor cara consorte.<br>
    Con questo ragionar la Dea le mise<br>
    un subito nel cor dolce desìo<br>
    del primiero marito e della patria<br>
    e de' parenti. Ond'ella in bianco velo<br>
    prestamente ravvolta, e di segrete<br>
    tenere stille rugiadosa il ciglio,<br>
    della stanza n'usciva; e non già sola,<br>
    ma due donzelle la seguìan, Climene<br>
    per grand'occhi lodata, e di Pitteo<br>
    Etra la figlia. Delle porte Scee<br>
    giunser tosto alla torre, ove seduto<br>
    Priamo si stava, e con lui Lampo e Clizio,<br>
    Pantòo, Timete, Icetaone e i due<br>
    spegli di senno Ucalegonte e Antènore,<br>
    del popol senïori, che dell'armi<br>
    per vecchiezza deposto avean l'affanno,<br>
    ma tutti egregi dicitor, sembianti<br>
    alle cicade che agli arbusti appese<br>
    dell'arguto lor canto empion la selva.<br>
    Come vider venire alla lor volta<br>
    la bellissima donna i vecchion gravi<br>
    alla torre seduti, con sommessa<br>
    voce tra lor venìan dicendo: In vero<br>
    biasmare i Teucri né gli Achei si denno<br>
    se per costei sì dïuturne e dure<br>
    sopportano fatiche. Essa all'aspetto<br>
    veracemente è Dea. Ma tale ancora<br>
    via per mar se ne torni, e in nostro danno<br>
    più non si resti né de' nostri figli.<br>
    Dissero; e il rege la chiamò per nome:<br>
    Vieni, Elena, vien qua, figlia diletta,<br>
    siedimi accanto, e mira il tuo primiero<br>
    sposo e i congiunti e i cari amici. Alcuna<br>
    non hai colpa tu meco, ma gli Dei,<br>
    che contra mi destâr le lagrimose<br>
    arme de' Greci. Or drizza il guardo, e dimmi<br>
    chi sia quel grande e maestoso Acheo<br>
    di sì bel portamento? Altri l'avanza<br>
    ben di statura, ma non vidi al mondo<br>
    maggior decoro, né mortale io mai<br>
    degno di tanta riverenza in vista:<br>
    Re lo dice l'aspetto. - E la più bella<br>
    delle donne così gli rispondea:<br>
    Suocero amato, la presenza tua<br>
    di timor mi rïempie e di rispetto.<br>
    Oh scelta una crudel morte m'avessi,<br>
    pria che l'orme del tuo figlio seguire,<br>
    il marital mio letto abbandonando<br>
    e i fratelli e la cara figlioletta<br>
    e le dolci compagne! Al ciel non piacque;<br>
    e quindi è il pianto che mi strugge. Or io<br>
    di ciò che chiedi ti farò contento.<br>
    Quegli è l'Atride Agamennón di molte<br>
    vaste contrade correttor supremo,<br>
    ottimo re, fortissimo guerriero,<br>
    un dì cognato a me donna impudica,<br>
    s'unqua fui degna che a me tale ei fosse.<br>
    Disse; ed in lui maravigliando il vecchio<br>
    fisse il guardo e sclamò: Beato Atride,<br>
    cui nascente con fausti occhi miraro<br>
    la Parca e la Fortuna, onde il comando<br>
    di fior tanto d'eroi ti fu sortito!<br>
    Sovviemmi il giorno ch'io toccai straniero<br>
    la vitifera Frigia. Un denso io vidi<br>
    popolo di cavalli agitatore<br>
    dell'inclito Migdon schiere e d'Otrèo,<br>
    che poste del Sangario alla riviera<br>
    avean le tende, ed io co' miei m'aggiunsi<br>
    lor collegato, e fui del numer uno<br>
    il dì che a pugna le virili Amàzzoni<br>
    discesero. Ma tante allor non fûro<br>
    le frigie torme no quante or l'achee.<br>
    Visto un secondo eroe, di nuovo il vecchio<br>
    la donna interrogò: Dinne chi sia<br>
    quell'altro, o figlia. Egli è di tutto il capo<br>
    minor del sommo Agamennón, ma parmi<br>
    e del petto più largo e della spalla.<br>
    Gittate ha l'armi in grembo all'erba, ed egli<br>
    come arïète si ravvolve e scorre<br>
    tra le file de' prodi; e veramente<br>
    parmi di greggia guidator lanoso<br>
    quando per mezzo a un branco si raggira<br>
    di candide belanti, e le conduce.<br>
    Quegli è l'astuto laerziade Ulisse,<br>
    la donna replicò, là nell'alpestre<br>
    suol d'Itaca nudrito, uom che ripieno<br>
    di molti ingegni ha il capo e di consigli.<br>
    Donna, parlasti il ver, soggiunse il saggio<br>
    Antènore. Spedito a dimandarti<br>
    col forte Menelao qua venne un tempo<br>
    ambasciatore Ulisse, ed io fui loro<br>
    largo d'ospizio e d'accoglienze oneste,<br>
    e d'ambo studïai l'indole e il raro<br>
    accorgimento. Ma venuto il giorno<br>
    di presentarsi nel troian senato,<br>
    notai che, stanti l'uno e l'altro in piedi,<br>
    il soprastava Menelao di spalla;<br>
    ma seduti, apparìa più augusto Ulisse.<br>
    Come poi la favella e de' pensieri<br>
    spiegâr la tela, ognor succinto e parco<br>
    ma concettoso Menelao parlava;<br>
    ch'uom di molto sermone egli non era,<br>
    né verbo in fallo gli cadea dal labbro,<br>
    benché d'anni minor. Quando poi surse<br>
    l'itaco duce a ragionar, lo scaltro<br>
    stavasi in piedi con lo sguardo chino<br>
    e confitto al terren, né or alto or basso<br>
    movea lo scettro, ma tenealo immoto<br>
    in zotica sembianza, e un dispettoso<br>
    detto l'avresti, un uom balzano e folle.<br>
    Ma come alfin dal vasto petto emise<br>
    la sua gran voce, e simili a dirotta<br>
    neve invernal piovean l'alte parole,<br>
    verun mortale non avrebbe allora<br>
    con Ulisse conteso; e noi ponemmo<br>
    la maraviglia di quel suo sembiante.<br>
    Qui vide un terzo il re d'eccelso e vasto<br>
    corpo, ed inchiese: Chi quell'altro fia<br>
    che ha membra di gigante, e va sovrano<br>
    degli omeri e del capo agli altri tutti? -<br>
    Il grande Aiace, rispondea racchiusa<br>
    nel fluente suo vel la dìa Lacena,<br>
    Aiace, rocca degli Achei. Quell'altro<br>
    dall'altra banda è Idomenèo: lo vedi?<br>
    ritto in piè fra' Cretensi un Dio somiglia,<br>
    e de' Cretensi gli fan cerchio i duci.<br>
    Spesso ad ospizio nelle nostre case<br>
    l'accolse Menelao, ben lo ravviso,<br>
    e ravviso con lui tutti del greco<br>
    campo i primi, e potrei di ciascheduno<br>
    dir anco il nome: ma li due non veggo<br>
    miei germani gemelli, incliti duci,<br>
    Càstore di cavalli domatore,<br>
    e il valoroso lottator Polluce.<br>
    Forse di Sparta non son ei venuti;<br>
    o venuti, di sé nelle battaglie<br>
    niegan far mostra, del mio scorno ahi! forse<br>
    vergognosi, e dell'onta che mi copre.<br>
    Così parlava, né sapea che spenti<br>
    il diletto di Sparta almo terreno<br>
    lor patrio nido li chiudea nel grembo.<br>
    Venìan recando i banditori intanto<br>
    dalla città le sacre ostie di pace,<br>
    due trascelti agnelletti, e della terra<br>
    giocondo frutto generoso vino<br>
    chiuso in otre caprigno. Il messaggiero<br>
    Idèo recava un fulgido cratere<br>
    ed aurati bicchier. Giunto al cospetto<br>
    del re vegliardo sì l'invita e dice:<br>
    Sorgi, figliuol laomedonteo; nel campo<br>
    ti chiamano de' Teucri e degli Achei<br>
    gli ottimati a giurar l'ostie percosse<br>
    d'un accordo. Alessandro e Menelao<br>
    disputeransi colle lunghe lancie<br>
    l'acquisto della sposa; e questa e tutte<br>
    sue dovizie daransi al vincitore.<br>
    Noi patteggiando un'amistà fedele<br>
    Ilio securi abiteremo, e in Argo<br>
    daran volta gli Achei. Sì disse; e strinse<br>
    il cor del vecchio la pietà del figlio.<br>
    A' suoi sergenti nondimen comanda<br>
    d'aggiogargli i destrieri, e quelli al cenno<br>
    pronti obbediro. Montò Priamo, e indietro<br>
    tratte le briglie, fe' su l'alto cocchio<br>
    salirsi al fianco Antènore. Drizzaro<br>
    fuor delle Scee nel campo i corridori.<br>
    De' Troi giunti al cospetto e degli Achei<br>
    scesero a terra, e fra l'un campo e l'altro<br>
    procedean venerandi. Ad incontrarli<br>
    tosto rizzossi Agamennón, rizzossi<br>
    l'accorto Ulisse; e i risplendenti araldi<br>
    tutto venìan frattanto apparecchiando<br>
    dell'accordo il bisogno, e nel cratere<br>
    mescean le sacre spume. Indi de' regi<br>
    dieder l'acqua alle mani; e Agamennóne<br>
    tratto il coltello che alla gran vagina<br>
    della spada portar solea sospeso,<br>
    de' consecrati agnei recise il ciuffo:<br>
    e quinci in giro e quindi distributo<br>
    fu dagli araldi il sacro pelo ai duci,<br>
    de' quai nel mezzo Agamennón, levando<br>
    e la voce e le man, supplice disse:<br>
    Giove, d'Ida signor, massimo padre,<br>
    e sovra ogni altro glorioso Iddio,<br>
    Sole che tutto vedi e tutto ascolti,<br>
    alma Tellure genitrice, e voi<br>
    fiumi, e voi che punite ogni spergiuro<br>
    laggiù nel morto regno, inferni Dei,<br>
    siate voi testimoni e in un custodi<br>
    del patto che giuriam. Se a Menelao<br>
    darà morte Alessandro, egli in sua possa<br>
    Elena e tutto il suo tesor si tegna;<br>
    e noi spedito promettiam ritorno<br>
    su l'ondivaghe prore al patrio lido.<br>
    Ma se avverrà che Menelao di vita<br>
    spogli Alessandro, i Teucri allor la donna<br>
    ne renderanno e l'aver suo con ella,<br>
    pagando ammenda che convegna, e tale<br>
    che ne passi il ricordo anco ai futuri.<br>
    Se Priamo e i figli suoi, spento Alessandro,<br>
    negheran di pagarla, io qui coll'arme<br>
    sosterrò mia ragione, e rimarrovvi<br>
    finché punito il mancator ne sia.<br>
    Disse; e col ferro degli agnelli incise<br>
    le mansuete gole, e palpitanti<br>
    sul terren li depose e senza vita.<br>
    Ciò fatto, il sacro di Lïeo licore<br>
    dal cratere attignendo, agl'Immortali<br>
    fean colle tazze libagioni e voti;<br>
    e qualche Teucro e qualche Acheo s'intese<br>
    in questo mentre così dire: O sommo<br>
    augustissimo Giove, e voi del cielo<br>
    Dii tutti quanti, udite: A chi primiero<br>
    rompa l'accordo, sia Troiano o Greco,<br>
    possa il cerèbro distillarsi, a lui<br>
    ed a' suoi figli, al par di questo vino,<br>
    e adultera la moglie ir d'altri in braccio.<br>
    Così pregâr: ma chiuse a cotal voto<br>
    Giove l'orecchio. Il re dardanio allora,<br>
    Uditemi, dicea, Teucri ed Achei:<br>
    alla cittade io riedo. A qual de' due<br>
    troncar debba la Parca il vital filo<br>
    sol Giove e gli altri Sempiterni il sanno.<br>
    Ma contemplar del fiero Atride a fronte<br>
    un amato figliuol, vista sì cruda<br>
    gli occhi d'un padre sostener non ponno.<br>
    Sì dicendo, sul cocchio le sgozzate<br>
    vittime pose il venerando veglio,<br>
    e ascesovi egli stesso, e tratte al petto<br>
    le pieghevoli briglie, al par con seco<br>
    fe' Antènore salire, e via con esso<br>
    al ventoso Ilïon si ricondusse.<br>
    Ettore allora primamente e Ulisse<br>
    misurano la lizza. Indi le sorti<br>
    scosser nell'elmo a chi primier dovesse<br>
    l'asta vibrar. L'un campo intanto e l'altro<br>
    le mani alzando supplicava al cielo,<br>
    e qualche labbro bisbigliar s'udìa:<br>
    Giove padre, che grande e glorïoso<br>
    godi in Ida regnar, quello de' due,<br>
    che tra noi fu cagion di sì gran lite,<br>
    fa che spento precipiti alla cupa<br>
    magion di Pluto, ed una salda a noi<br>
    amistà ne concedi e patti eterni.<br>
    Fra questo supplicar l'elmo squassava<br>
    Ettòr, guardando addietro: ed ecco uscire<br>
    di Paride la sorte. Allor s'assise<br>
    al suo posto ciascun, vicino a' suoi<br>
    scalpitanti destrieri e alle giacenti<br>
    armi diverse. Della ben chiomata<br>
    Elena intanto l'avvenente sposo<br>
    Alessandro di fulgida armatura<br>
    tutto si veste. E pria di bei schinieri<br>
    che il morso costrignea d'argentea fibbia,<br>
    cinse le tibie. Quindi una lorica<br>
    del suo germano Licaon, che fatta<br>
    al suo sesto parea, si pose al petto:<br>
    all'omero sospese il brando, ornato<br>
    d'argentei chiovi; un poderoso scudo<br>
    di grand'orbe imbracciò; chiuse la fronte<br>
    nel ben temprato e lavorato elmetto,<br>
    a cui d'equine chiome in su la cima<br>
    alta una cresta orribilmente ondeggia.<br>
    Ultima prese una robusta lancia<br>
    che tutto empieagli il pugno. In questo mentre<br>
    del par s'armava il bellicoso Atride.<br>
    Di lor tutt'arme accinti i due guerrieri<br>
    s'appresentâr nel mezzo, e si guataro<br>
    biechi. Al vederli stupor prese e tema<br>
    i Dardani e gli Achei. L'un contra l'altro<br>
    l'aste squassando al mezzo dell'arena<br>
    s'avvicinâr sdegnosi; ed il Troiano<br>
    primier la lunga e grave asta vibrando<br>
    la rotella colpì del suo nemico,<br>
    ma non forolla, ché la buona targa<br>
    rintuzzonne la punta. Allor secondo<br>
    coll'asta alzata Menelao si mosse<br>
    così pregando: Dammi, o padre Giove,<br>
    sovra costui che m'oltraggiò primiero,<br>
    dammi sovra il fellon piena vendetta.<br>
    Tu sotto i colpi di mia destra il doma<br>
    sì che il postero tremi, e a non tradire<br>
    l'ospite apprenda che l'accolse amico.<br>
    Disse, e l'asta avventò, la conficcò<br>
    dell'avversario nel rotondo scudo.<br>
    Penetrò fulminando la ferrata<br>
    punta il pavese rilucente, e tutta<br>
    trapassò la corazza, lacerando<br>
    la tunica sul fianco a fior di pelle.<br>
    Incurvossi il Troiano, ed il mortale<br>
    colpo schivò. L'irato Atride allora<br>
    trasse la spada, ed erto un gran fendente<br>
    gli calò ruïnoso in su l'elmetto.<br>
    Non resse il brando, ché in più pezzi infranto<br>
    gli lasciò la man nuda; ond'ei gemendo<br>
    e gli occhi alzando dispettoso al cielo,<br>
    Crudel Giove, gridava, il più crudele<br>
    di tutti i numi! Io mi sperai punire<br>
    di questo traditor l'oltraggio: ed ecco<br>
    che in pugno, oh rabbia! mi si spezza il ferro,<br>
    e gittai l'asta indarno e senza offesa.<br>
    Così fremendo, addosso all'inimico<br>
    con furor si disserra: alla criniera<br>
    dell'elmo il piglia, e tragge a tutta forza<br>
    verso gli Achivi quel meschino, a cui<br>
    la delicata gola soffocava<br>
    il trapunto guinzaglio che le barbe<br>
    annodava dell'elmo sotto il mento.<br>
    E l'avrìa strascinato, e a lui gran lode<br>
    venuta ne sarìa; ma del periglio<br>
    fatta Venere accorta i nodi sciolse<br>
    del bovino guinzaglio, e il vôto elmetto<br>
    seguì la mano del traente Atride.<br>
    Aggirollo l'eroe, e fra le gambe<br>
    lo scagliò degli Achei, che festeggianti<br>
    il raccolsero. Allor di porlo a morte<br>
    risoluto l'Atride, alto coll'asta<br>
    di nuovo l'assalì. Di nuovo accorsa<br>
    lo scampò Citerea, che agevolmente<br>
    il poté come Diva: lo ravvolse<br>
    di molta nebbia, e fra il soave olezzo<br>
    dei profumati talami il depose.<br>
    Ella stessa a chiamar quindi la figlia<br>
    corse di Leda, e la trovò nell'alta<br>
    torre in bel cerchio di dardanie spose.<br>
    Prese il volto e le rughe d'un'antica<br>
    filatrice di lane, che sfiorarne<br>
    ad Elena solea di molte e belle<br>
    nei paterni soggiorni, e sommo amore<br>
    posto le avea. Nella costei sembianza<br>
    la Dea le scosse la nettarea veste,<br>
    e, Vieni, le dicea, vieni; ti chiama<br>
    Alessandro che già negli odorati<br>
    talami stassi, e su i trapunti letti<br>
    tutto risplende di beltà divina<br>
    in sì gaio vestir, che lo diresti<br>
    ritornarsi non già dalla battaglia,<br>
    ma invïarsi alla danza, o dalla danza<br>
    riposarsi. Sì disse, e il cor nel seno<br>
    le commosse. Ma quando all'incarnato<br>
    del bellissimo collo, e all'amoroso<br>
    petto, e degli occhi al tremolo baleno<br>
    riconobbe la Dea, coglier sentissi<br>
    di sacro orrore, e ritrovate alfine<br>
    le parole, sclamò: Trista! e che sono<br>
    queste malizie? Ad alcun'altra forse<br>
    di Meonia o di Frigia alta cittade<br>
    vuoi tu condurmi affascinata in braccio<br>
    d'alcun altro tuo caro? Ed or che vinto<br>
    il suo rival, me d'odio carca a Sparta<br>
    e perdonata Menelao radduce,<br>
    sei tu venuta con novelli inganni<br>
    ad impedirlo? E ché non vai tu stessa<br>
    e goderti quel vile? Obblìa per lui<br>
    l'eterea sede, né calcar più mai<br>
    dell'Olimpo le vie: statti al suo fianco,<br>
    soffri fedele ogni martello, e il cova<br>
    finché t'alzi all'onor di moglie o ancella;<br>
    ch'io tornar non vo' certo (e fôra indegno)<br>
    a sprimacciar di quel codardo il letto,<br>
    argomento di scherno alle troiane<br>
    spose, e a me stessa d'infinito affanno.<br>
    E irata a lei la Dea: Non irritarmi,<br>
    sciagurata! non far ch'io t'abbandoni<br>
    nel mio disdegno, e tanto io sia costretta<br>
    ad abborrirti alfin quanto t'amai;<br>
    e t'amai certo a dismisura. Or io<br>
    negli argolici petti e ne' troiani<br>
    metterò, se mi tenti, odii sì fieri,<br>
    che di mal fato perirai tu pure.<br>
    L'alma figlia di Leda a questo dire<br>
    tremò, si chiuse nel suo bianco velo,<br>
    e cheta cheta in via si pose, a tutte<br>
    le Troadi celata, e precorreva<br>
    a' suoi passi la Dea. Poiché venute<br>
    fur d'Alessandro alle splendenti soglie,<br>
    corser di qua di là le scaltre ancelle<br>
    ai donneschi lavori, ed ella intanto<br>
    bellissima saliva e taciturna<br>
    ai talami sublimi. Ivi l'amica<br>
    del riso Citerea le trasse innanzi<br>
    di propria mano un seggio, e di rimpetto<br>
    ad Alessandro il collocò. S'assise<br>
    la bella donna, e con amari accenti,<br>
    garrì, senza mirarlo, il suo marito:<br>
    E così riedi dalla pugna? Oh fossi<br>
    colà rimasto per le mani anciso<br>
    di quel gagliardo un dì mio sposo! E pure<br>
    e di lancia e di spada e di fortezza<br>
    ti vantasti più volte esser migliore.<br>
    Fa cor dunque, va, sfida il forte Atride<br>
    alla seconda singolar tenzone.<br>
    Ma t'esorto, meschino, a ti star queto,<br>
    né nuovo ritentar d'armi periglio<br>
    col tuo rivale, se la vita hai cara.<br>
    Non mi ferir con aspri detti, o donna,<br>
    le rispose Alessandro. Fu Minerva<br>
    che vincitor fe' Menelao, sol essa.<br>
    Ma lui del pari vincerò pur io,<br>
    ch'io pure al fianco ho qualche Diva. Or via<br>
    pace, o cara, e ne sia pegno un amplesso<br>
    su queste piume; ché giammai sì forte<br>
    per te le vene non scaldommi Amore,<br>
    quel dì né pur che su veloci antenne<br>
    io ti rapìa di Sparta, e tuo consorte<br>
    nell'isola Crenea ti giacqui in braccio.<br>
    No, non t'amai quel dì quant'ora, e quanto<br>
    di te m'invoglia il cor dolce desìo.<br>
    Disse; ed al letto s'avvïaro, ei primo,<br>
    ella seconda; e l'un dell'altro in grembo<br>
    su i mollissimi strati si confuse.<br>
    Come irato lïon l'Atride intanto<br>
    di qua di là si ravvolgea cercando<br>
    il leggiadro rival; né lui fra tanta<br>
    turba di Teucri e d'alleati alcuno<br>
    significar sapea, né lo sapendo<br>
    l'avrìa di certo per amor celato;<br>
    ché come il negro ceffo della morte<br>
    abborrito da tutti era costui.<br>
    Fattosi innanzi allora Agamennóne,<br>
    Teucri, Dardani, ei disse, e voi di Troia<br>
    alleati, m'udite. Vincitore<br>
    fu, lo vedeste, Menelao. Voi dunque<br>
    Elena ne rendete, e tutta insieme<br>
    la sua ricchezza, e d'un'ammenda inoltre<br>
    ne rintegrate che convegna, e tale<br>
    che memoria ne passi anco ai nepoti.<br>
    Disse; e tutto gli plause il campo acheo.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade02.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade04.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
