<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Decimosettimo</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade16.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade18.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Decimosettimo</strong></font></p>
    <p align="center">Visto in campo cader dai Teucri ucciso<br>
    Patròclo, s'avanzò d'armi splendente<br>
    il bellicoso Menelao. Si pose<br>
    del morto alla difesa, e il circuiva<br>
    qual suole mugolando errar dintorno<br>
    alla tenera prole una giovenca<br>
    cui di madre sentir fe' il dolce affetto<br>
    del primo parto la fatica. Il forte<br>
    davanti gli sporgea l'asta e lo scudo,<br>
    pronto a ferir qual osi avvicinarsi.<br>
    Ma sul caduto eroe di Panto il figlio<br>
    rivolò, si fe' presso, e baldanzoso<br>
    all'Atride gridò: Duce di genti,<br>
    di Giove alunno Menelao, recedi;<br>
    quell'estinto abbandona, e a me le spoglie<br>
    sanguinose ne lascia, a me che primo<br>
    tra tutti e Teucri ed alleati in aspra<br>
    pugna il percossi. Non vietarmi adunque<br>
    quest'alta gloria fra' Troiani; o ch'io<br>
    col ferro ti trarrò l'alma dal petto.<br>
    Eterno Giove, gli rispose irato<br>
    il biondo Menelao, dove s'intese<br>
    più sconcio millantar? Né di pantera<br>
    né di lïon fu mai né di robusto<br>
    truculento cinghial tanto l'ardire<br>
    quanta spiran ferocia i Pantoìdi.<br>
    E pur che valse il fior di gioventude<br>
    a quel tuo di cavalli agitatore<br>
    fratello Iperenòr, quando chiamarmi<br>
    il più codardo de' guerrieri achei,<br>
    e aspettarmi s'ardì? Ma nol tornaro<br>
    i propri piedi alla magion, mi credo,<br>
    di molta festa obbietto ai venerandi<br>
    suoi genitori e alla diletta sposa.<br>
    Farò di te, se innoltri, ora lo stesso.<br>
    Ma t'esorto a ritrarti, e pria che qualche<br>
    danno ti colga, dilungarti. Il fatto<br>
    rende accorto, ma tardi, anche lo stolto.<br>
    Disse; e fermo in suo cor l'altro riprese.<br>
    Pagami or dunque, o Menelao, del morto<br>
    mio fratello la pena e del tuo vanto.<br>
    D'una giovine sposa, è ver, tu festi<br>
    vedovo il letto, e d'ineffabil lutto<br>
    fosti cagione ai genitor; ma dolce<br>
    farò ben io di quei meschini il pianto,<br>
    se carco del tuo capo e di tue spoglie<br>
    in man di Panto e della dìa Frontìde<br>
    le deporrò. Non più parole. Il ferro<br>
    provi qui tosto chi sia prode o vile.<br>
    Ferì, ciò detto, nel rotondo scudo,<br>
    ma nol passò, ché nella salda targa<br>
    si ritorse la punta. Impeto fece,<br>
    Giove invocando, dopo lui l'Atride,<br>
    e al nemico, che in guardia si traea,<br>
    nell'imo gorgozzul spinta la picca,<br>
    ve l'immerge di forza, e gli trafora<br>
    il delicato collo. Ei cadde, e sopra<br>
    gli tonâr l'armi; e della chioma, a quella<br>
    delle Grazie simìl, le vaghe anella<br>
    d'auro avvinte e d'argento insanguinârsi.<br>
    Qual d'olivo gentil pianta nudrita<br>
    in lieto d'acque solitario loco<br>
    bella sorge e frondosa: il molle fiato<br>
    l'accarezza dell'aure, e mentre tutta<br>
    del suo candido fiore si riveste,<br>
    un improvviso turbine la schianta<br>
    dall'ime barbe, e la distende a terra;<br>
    tal l'Atride prostese il valoroso<br>
    figliuol di Panto Euforbo, e a dispogliarlo<br>
    corse dell'armi. Come quando un forte<br>
    lïon montano una giovenca afferra<br>
    fior dell'armento, co' robusti denti<br>
    prima il collo le frange, indi sbranata<br>
    le sanguinose viscere n'ingozza:<br>
    alto di cani intorno e di pastori<br>
    romor si leva, ma nïun s'accosta,<br>
    ché affrontarlo non osano compresi<br>
    di pallido timor: così nessuno<br>
    ardìa de' Teucri al baldanzoso Atride<br>
    farsi addosso; e all'ucciso ei tolte l'armi<br>
    agevolmente avrìa, se questa lode<br>
    gl'invidiando Apollo, incontro a lui<br>
    non incitava il marzïale Ettorre.<br>
    Di Menta, duce de' Ciconi, ei prese<br>
    le sembianze e gridò queste parole:<br>
    Ettore, a che del bellicoso Achille,<br>
    senza speranza d'arrivarli, insegui<br>
    gl'immortali corsieri? Umana destra<br>
    mal li doma, e guidarli altri non puote<br>
    che Achille, germe d'una Diva. Intanto<br>
    il forte Atride Menelao la salma<br>
    di Patroclo salvando, a morte ha messo<br>
    un illustre Troian, di Panto il figlio,<br>
    e ne spense il valor. - Ciò detto, il Dio<br>
    ritornò nella mischia. Alto dolore<br>
    l'ettòreo petto circondò: rivolse<br>
    l'eroe lo sguardo per le file in giro,<br>
    e tosto dell'esimie armi veduto<br>
    il rapitore, e l'altro al suol giacente<br>
    in un lago di sangue, oltre si spinse<br>
    scintillante nel ferro come lingua<br>
    del vivo fuoco di Vulcano, e mise<br>
    acuto un grido. Udillo, e sospirando<br>
    nel segreto suo cor disse l'Atride:<br>
    Misero che farò? Se queste belle<br>
    armi abbandono e di Menèzio il figlio<br>
    per onor mio qui steso, alla mia fuga<br>
    gli Achei per certo insulteran; se solo,<br>
    da pudor vinto, con Ettòr mi provo<br>
    e co' suoi forti, io sol da molti oppresso<br>
    cadrò, ché tutti il condottier troiano<br>
    seco i Teucri ne mena a questa volta.<br>
    Ma che dubbia il mio cor? Chi con avversi<br>
    numi un guerrier, che sia lor caro, affronta,<br>
    corre alla sua ruina. Alcun non fia<br>
    dunque de' Greci che con me s'adiri<br>
    se davanti ad Ettorre, a lui che pugna<br>
    per comando d'un nume, io mi ritraggo.<br>
    Pur se avverrà che in qualche parte io trovi<br>
    il magnanimo Aiace, entrambi all'armi<br>
    ritorneremo allor, pur contra un Dio,<br>
    e a sollievo de' mali opra faremo<br>
    di trar salvo ad Achille il morto amico.<br>
    Mentre tai cose gli ragiona il core,<br>
    da Ettore precorse ecco de' Teucri<br>
    sopravvenir le schiere. Allora ei cesse,<br>
    e il morto abbandonò, gli occhi volgendo<br>
    tratto tratto all'indietro, a simiglianza<br>
    di giubbato lïon cui da' presepi<br>
    caccian cani e pastor con dardi ed urli.<br>
    Freme la belva in suo gran core, e parte<br>
    mal suo grado dal chiuso: a tal sembianza<br>
    da Patroclo partissi il biondo Atride.<br>
    Giunto ai compagni, s'arrestò, si volse<br>
    cercando in giro collo sguardo il grande<br>
    figliuol di Telamone, e alla sinistra<br>
    della pugna il mirò, che alla battaglia<br>
    animava i suoi prodi a cui poc'anzi<br>
    Febo avea messo nelle vene il gelo<br>
    d'un divino terror. Corse, e veloce<br>
    raggiuntolo gridò: Qua tosto, Aiace,<br>
    vola, amico, affrettiamci alla difesa<br>
    di Patroclo; serbiamne al divo Achille<br>
    il nudo corpo almen, poiché dell'armi<br>
    già si fece signor l'altero Ettorre.<br>
    Turbâr la generosa alma d'Aiace<br>
    queste parole: s'avvïò, si spinse<br>
    tra i guerrieri davanti, in compagnia<br>
    di Menelao. Per l'atra polve intanto<br>
    strascinava di Pàtroclo la nuda<br>
    salma il duce troiano, onde troncarne<br>
    dagli omeri la testa, e far del rotto<br>
    corpo ai cani di Troia orrido pasto.<br>
    Ma gli fu sopra col turrito scudo<br>
    il Telamònio: retrocesse Ettorre<br>
    nella torma de' suoi, d'un salto ascese<br>
    il cocchio, e le rapite armi famose<br>
    dielle ai Teucri a portar nella cittade,<br>
    d'alta sua gloria monumento. Allora<br>
    coll'ampio scudo ricoprendo il figlio<br>
    di Menèzio, fermossi il grande Aiace,<br>
    come lïon, cui, mentre al bosco mena<br>
    i leoncini, sopravvien la turba<br>
    de' cacciatori: si raggira il fiero,<br>
    che sente la sua forza, intorno ai figli,<br>
    e i truci occhi rivolve, e tutto abbassa<br>
    il sopracciglio che gli copre il lampo<br>
    delle pupille: a questo modo Aiace<br>
    circuisce e protegge il morto eroe.<br>
    Dall'altro lato è Menelao cui l'alta<br>
    doglia del petto tuttavia ricresce.<br>
    De' Licii il condottier Glauco, buon figlio<br>
    d'Ippòloco, ad Ettòr volgendo allora<br>
    bieco il guardo, con detti aspri il garrisce:<br>
    O di viso sol prode, e non di fatto,<br>
    Ettore! a torto te la fama estolle,<br>
    te sì pronto al fuggir. Pensa alla guisa<br>
    di salvar la cittade e le sue rocche<br>
    quindi innanzi tu sol colla tua gente,<br>
    ché nessuno de' Licii alla salvezza<br>
    d'Ilio co' Greci pugnerà, nessuno,<br>
    da che teco nessun merto s'acquista<br>
    col sempre battagliar contro il nemico.<br>
    Sciaurato! e qual dunque avrai tu cura<br>
    de' minori guerrier, tu che lasciasti<br>
    preda agli Argivi Sarpedon, che mentre<br>
    visse, a Troia fu scudo ed a te stesso?<br>
    E ti sofferse il cor d'abbandonarlo<br>
    allo strazio de' cani? Or se a mio senno<br>
    faranno i Licii, partiremci, e tosto;<br>
    e d'Ilio apparirà l'alta ruina.<br>
    Oh! s'or fosse ne' Troi quella fort'alma,<br>
    quell'intrepido ardir che ne' conflitti<br>
    scalda gli amici della patria veri,<br>
    noi dentr'Ilio trarremmo immantinente<br>
    di Patroclo la salma. Ove un cotanto<br>
    morto, sottratto dalla calda pugna,<br>
    strascinato di Prïamo ne fosse<br>
    dentro le mura, renderìan gli Achei<br>
    di Sarpedonte le bell'armi e il corpo<br>
    pronti a tal prezzo. Perocché l'ucciso<br>
    di quel forte è l'amico che di possa<br>
    tutti avanza gli Argivi, e schiera il segue<br>
    di bellicosi. Ma del fiero Aiace<br>
    tu non osasti sostener lo scontro<br>
    né lo sguardo fra l'armi, e via fuggisti,<br>
    perché minore di valor ti senti.<br>
    Con bieco piglio fe' risposta Ettorre:<br>
    Perché tale qual sei, Glauco, favelli<br>
    così superbo? Io ti credea per senno<br>
    miglior di quanti la feconda gleba<br>
    della Licia nudrisce. Or veggo a prova<br>
    che tu se' stolto, se affermar t'attenti<br>
    che d'Aiace lo scontro io non sostenni.<br>
    Né la pugna io, no mai, né il calpestìo<br>
    de' cavalli pavento, ma di Giove<br>
    l'alto consiglio che ogni forza eccede.<br>
    Egli in fuga ne mette a suo talento<br>
    anche i più prodi, e ne' conflitti or toglie<br>
    or dona la vittoria. Orsù, vien meco,<br>
    statti, amico, al mio fianco, e vedi al fatto<br>
    se quel vile sarò tutto quest'oggi<br>
    che tu dicesti, o se saprò l'ardire<br>
    di qualunque domar gagliardo Acheo<br>
    che del morto s'innoltri alla difesa.<br>
    Quindi le schiere inanimando grida:<br>
    Teucri, Dardani, Licii, or vi mostrate<br>
    uomini, e il petto vi conforti, amici,<br>
    dell'antico valor la rimembranza,<br>
    mentre l'armi d'Achille, da me tolte<br>
    all'ucciso Patroclo, io mi rivesto.<br>
    Disse, e corse e raggiunse in un baleno<br>
    delle bell'arme i portatori, e date<br>
    a recarsi nel sacro Ilio le sue,<br>
    fuor del conflitto ed a' suoi prodi in mezzo<br>
    le immortali si cinse armi d'Achille,<br>
    dono de' numi al genitor Pelèo,<br>
    che poi vecchio le cesse al suo gran figlio:<br>
    ma il figlio in quelle ad invecchiar non venne.<br>
    Come il sommo de' nembi adunatore<br>
    del Pelìde indossarsi le divine<br>
    armi lo vide, crollò il capo, e seco<br>
    nel suo cor favellò: Misero! al fianco<br>
    ti sta la morte, e tu nol pensi, e l'armi<br>
    ti vesti dell'eroe che de' guerrieri<br>
    tutti è il terrore, a cui tu il forte hai spento<br>
    mansueto compagno, armi d'eterna<br>
    tempra a lui tolte con oltraggio. Or io<br>
    d'alta vittoria ti farò superbo,<br>
    e compenso sarà del non doverti<br>
    Andromaca, al tornar dalla battaglia,<br>
    scioglier l'usbergo del Pelìde Achille.<br>
    Disse; e l'arco de' negri sopraccigli<br>
    abbassando, d'Ettorre alla persona<br>
    adattò l'armatura. Al suo contatto<br>
    infiammossi l'eroe d'un bellicoso<br>
    orribile furor, tutte di forza<br>
    sentì inondarsi e di valor le vene.<br>
    Degl'incliti alleati, alto gridando,<br>
    quindi avvïossi alle caterve, e a tutti<br>
    veder sembrava folgorar nell'armi<br>
    del magnanimo Achille Achille istesso.<br>
    E d'ogni parte ognun riconfortando,<br>
    Mestle, Glauco, Tersìloco, Medonte,<br>
    Asteropèo, Disènore, Ippotòo,<br>
    e Cròmio, e Forci, e l'indovino Ennòmo,<br>
    con questi accenti li raccese: Udite,<br>
    collegati: non io dalle vicine<br>
    cittadi ad Ilio ragunai le vostre<br>
    numerose coorti onde di gente<br>
    far molta mano, ché mestier non m'era;<br>
    ma perché meco da' feroci Achei<br>
    le teucre spose ne servaste e i figli<br>
    con pronti petti. Di tributi io gravo<br>
    in questo intendimento il popol mio<br>
    per satollarvi. Dover vostro è dunque<br>
    voltar dritta la fronte all'inimico,<br>
    e o salvarsi o perir, ché della guerra<br>
    questo è il commercio. A chi di voi costringa<br>
    Aiace in fuga, e de' Troiani al campo<br>
    tragga il morto Patròclo, a questi io cedo<br>
    la metà delle spoglie, e andrà divisa<br>
    egual con esso la mia gloria ancora.<br>
    Al fin delle parole alzâr le lance<br>
    tutti, e al nemico s'addrizzâr di punta<br>
    con grande in core di strappar speranza<br>
    dalle mani del gran Telamonìde<br>
    il morto: folli! ché sul morto istesso<br>
    quell'invitto dovea farne macello.<br>
    Allor rivolto Aice al battagliero<br>
    Menelao, così disse: Illustre Atride,<br>
    caro alunno di Giove, assai pavento<br>
    ch'or salvi usciamo dell'acerba pugna.<br>
    Né sì tem'io per Patroclo, che parmi<br>
    del suo corpo farà tosto di Troia<br>
    sazi i cani e gli augei, quanto pel mio<br>
    e pel tuo capo un qualche sconcio: vedi<br>
    quella nube di guerra che già tutto<br>
    ricopre il campo? D'Ettore son quelle<br>
    le falangi, e su noi pende una grave<br>
    manifesta rovina. Orsù de' Greci,<br>
    se udir ti ponno, i più valenti appella.<br>
    Non fe' niego il guerriero, e a tutta gola<br>
    gridava: Amici, capitani achei,<br>
    quanti alle mense degli Atridi in giro<br>
    propinate le tazze, ed onorati<br>
    dal sommo Giove i popoli reggete;<br>
    nell'ardor della zuffa il guardo mio<br>
    non vi distingue, ma chiunque ascolta<br>
    deh corra, e sdegno il prenda che Patròclo<br>
    ludibrio resti delle frigie belve.<br>
    Aiace, d'Oilèo veloce figlio,<br>
    udillo, e primo per la mischia accorse;<br>
    Idomenèo dop'esso e Merïone<br>
    in sembianza di Marte. E chi di tutti,<br>
    che poi la pugna rintegrâr, potrìa<br>
    dire i nomi al pensier? Primieri i Teucri<br>
    stretti insieme fêr impeto, precorsi<br>
    dal grande Ettorre. Come quando all'alta<br>
    foce d'un fiume che da Giove è sceso,<br>
    freme ritroso alla corrente il flutto<br>
    eruttato dal mar: mugghian con vasto<br>
    rimbombo i lidi: simigliante a questo<br>
    fu de' Teucri il clamor. Dall'altro lato<br>
    tutti d'un cor con assiepati scudi<br>
    gli Achei fêr cerchio di Menèzio al figlio,<br>
    e il Saturnio dintorno ai rilucenti<br>
    elmi un'atra caligine spandea,<br>
    ché d'Achille l'amico il Dio dilesse,<br>
    mentre fu vivo, e ch'egli or sia di fiere<br>
    orrido cibo sofferir non puote.<br>
    A pugnar quindi per la sua difesa<br>
    i compagni eccitò. Nel primo cozzo<br>
    i Troiani respinsero gli Achivi<br>
    che sbigottiti abbandonâr l'estinto;<br>
    né i Troiani però, benché bramosi,<br>
    dieder morte a verun, solo badando<br>
    a predar il cadavere; ma presto<br>
    si raccostâr gli Achei, ché il grande Aiace,<br>
    e d'aspetto e di forze il più prestante<br>
    sovra tutti gli Achei dopo il Pelìde,<br>
    tostamente voltar fronte li fece.<br>
    Tra gl'innanzi l'eroe quindi si spinse,<br>
    pari ad ispido verro alla montagna,<br>
    che con sùbita furia si converte<br>
    fra le roste, e sbaraglia de' gagliardi<br>
    cacciatori la turba e de' molossi:<br>
    così di Telamon l'esimio figlio<br>
    de' Troiani disperde le falangi<br>
    che a Patroclo fan calca, e strascinarlo<br>
    si studiano in trïonfo entro le mura.<br>
    Illustre germe del Pelasgo Leto,<br>
    Ippòtoo gli avea d'un saldo cuoio<br>
    ai nervi del tallon l'un piede avvinto,<br>
    e di mezzo al ferir de' combattenti<br>
    per la sabbia il traea, grato sperando<br>
    farsi ad Ettorre ed ai Troiani; ed ecco<br>
    giungergli un danno che nessun, quantunque<br>
    desideroso, allontanar gli seppe.<br>
    Fra la turba avventossi, e su le guance<br>
    dell'elmo Aiace disserrògli un colpo<br>
    che tutto lo spezzò: tanto dell'asta<br>
    fu il picchio e tanto della mano il pondo.<br>
    Schizzâr per l'aria le cervella e il sangue<br>
    dall'aperta ferita, e tosto a lui<br>
    quetârsi i polsi; dalle man gli cadde<br>
    del morto il piede, e sovra il morto ei pure<br>
    boccon cadde e spirò lungi dai campi<br>
    di Larissa fecondi: né poteo<br>
    dell'averlo educato ai genitori<br>
    rendere il premio, perocché d'Aiace<br>
    la gran lancia fe' brevi i giorni suoi.<br>
    Contro Aiace l'acuta asta allor trasse<br>
    Ettore; e l'altro, visto l'atto, alquanto<br>
    dechinossi, e schivolla. Era di costa<br>
    Schedio, d'Ifito generoso figlio,<br>
    fortissimo Focense che sua stanza,<br>
    di molta gente correttor, tenea<br>
    nell'inclita Panòpe. A mezza gola<br>
    colpillo, e tutta al sommo della spalla<br>
    la ferrea punta gli passò la strozza.<br>
    Cadde il trafitto con fragore, e cupo<br>
    s'udì dell'armi il tuon sopra il suo petto.<br>
    Aiace di rincontro in mezzo all'epa<br>
    di Fenòpo il figliuol Forci percosse,<br>
    forte guerrier che messo alla difesa<br>
    d'Ippòtoo s'era. Il furioso ferro<br>
    ruppe l'incavo del torace, ed alto<br>
    ne squarciò gl'intestini. Ei cadde, e strinse<br>
    colla palma il terren. Dier piega allora<br>
    i primi in zuffa, ripiegossi ei pure<br>
    l'illustre Ettorre, e con orrende grida<br>
    d'Ippòtoo e Forci strascinâr gli Argivi<br>
    le morte salme, e le spogliâr. Compresi<br>
    di viltade i Troiani, e dalle greche<br>
    lance incalzati allor verso le rocche<br>
    sarìan d'Ilio fuggiti, e avrìan gli Argivi<br>
    contro il decreto del tonante Iddio<br>
    in lor solo valor vinta la pugna,<br>
    se Apollo a tempo la virtù d'Enea<br>
    non ridestava. Le sembianze ei prese<br>
    dell'Epitide araldo Perifante,<br>
    che in tale officio a molta età venuto<br>
    del vecchio Anchise nelle case, istrutta<br>
    di fedeli consigli avea la mente.<br>
    Così cangiato, a lui disse il divino<br>
    figlio di Giove: Enea, l'eccelsa Troia<br>
    contro il volere degli Dei periglia.<br>
    Ché non la cerchi di salvar? l'esemplo<br>
    ché non imiti degli eroi ch'io vidi<br>
    d'ogni cimento trïonfar, fidàti<br>
    nel valor, nell'ardir, nella fortezza<br>
    del proprio petto e delle molte schiere<br>
    che li seguìano, invitte alla paura?<br>
    Più che agli Achivi, a noi Giove per certo<br>
    consente la vittoria; ma chi fugge<br>
    trepido e schiva di pugnar, la perde.<br>
    Fisse a tai detti Enea lo sguardo in viso<br>
    al saettante nume, e lo conobbe;<br>
    e d'Ettore alla volta alzando il grido,<br>
    Ettore, ei disse, e voi degli alleati<br>
    capitani e de' Teucri, oh qual vergogna<br>
    s'or per nostra viltà domi dal ferro<br>
    de' bellicosi Achei risaliremo<br>
    d'Ilio le mura! Un Dio m'apparve, e disse<br>
    che l'arbitro dell'armi eterno Giove<br>
    ne difende. Corriam dunque diritto<br>
    all'inimico, e almen non sia che il morto<br>
    Patroclo ei seco ne trasporti in pace.<br>
    Al fin delle parole innanzi a tutta<br>
    la prima fronte si sospinse, e stette.<br>
    Si conversero i Teucri, ed agli Achei<br>
    mostrâr la faccia arditamente. Allora<br>
    coll'asta Enea Leòcrito figliuolo<br>
    d'Arisbante ferì, forte compagno<br>
    di Licomede che al caduto amico<br>
    pietoso accorse, e fattosi vicino<br>
    fermossi, e la fulgente asta vibrando<br>
    d'Ippaso il figlio Apisaon percosse<br>
    nell'èpate di sotto alla corata,<br>
    e l'atterrò. Venuto era costui<br>
    dalla fertil Peònia; ed era in guerra<br>
    il più valente dopo Asteropèo.<br>
    Sentì pietade del caduto il forte<br>
    Asteròpeo; e di zuffa desïoso<br>
    si scagliò tra gli Achei. Ma degli scudi<br>
    e dell'aste protese ei non potea<br>
    rompere il cerchio che Patròclo serra.<br>
    E Aiace intorno s'avvolgendo, a tutti<br>
    molti dava comandi, e non patìa<br>
    che alcun dal morto allontanasse il piede,<br>
    o fuor di fila ad azzuffarsi uscisse;<br>
    ma fea precetto a ciaschedun di starsi<br>
    saldi al suo fianco, e battagliar dappresso.<br>
    Tal dell'enorme Aiace era il volere,<br>
    e tutta in rosso si tingea la terra.<br>
    Teucri, Argivi, alleati alla rinfusa<br>
    cadon trafitti: ché neppur gli Argivi<br>
    senza sangue combattono, ma n'esce<br>
    minor la strage, perocché l'un l'altro<br>
    nel travaglio fatal si porge aita.<br>
    Così qual vasto incendio arde il conflitto;<br>
    e del Sol detto avresti e della Luna<br>
    spento il chiaror; cotanta era sul campo<br>
    l'atra caligo che dintorno al morto<br>
    Patroclo il fiore de' guerrier coprìa,<br>
    mentre l'un'oste e l'altra a ciel sereno<br>
    libera altrove combattea. Su questi<br>
    puro si spande della luce il fiume:<br>
    nessuna nube al pian, nessuna al monte.<br>
    Così la pugna ha i suoi riposi, e molto<br>
    spazio correndo tra i pugnanti, ognuno<br>
    dalle mutue si scherma aspre saette.<br>
    Ma cotesti di mezzo hanno travaglio<br>
    dall'armi a un tempo e dalla nebbia, e il ferro<br>
    i più prestanti crudelmente offende.<br>
    Sol due guerrieri non avean per anco<br>
    del buon Patròclo la ria morte udita,<br>
    due guerrier glorïosi, Trasimède<br>
    e Antìloco: ma vivo e tuttavolta<br>
    alle mani il credean co' Teucri al centro<br>
    della battaglia. E intanto essi la strage<br>
    de' compagni veduta e la paura,<br>
    pugnavano in disparte, e come imposto<br>
    fu lor dal padre, dalle negre navi<br>
    tenean lontano le nemiche offese.<br>
    Ma il conflitto maggior ferve dintorno<br>
    al valoroso del Pelìde amico,<br>
    terribile conflitto, e senza posa<br>
    fino al tramonto della luce. A tutti<br>
    dissolve la stanchezza e gambe e piedi<br>
    e ginocchia; il sudore a tutti insozza<br>
    e le mani e la faccia; e quale, allora<br>
    che a robusti garzoni il coreggiaio<br>
    la pingue pelle a rammollir commette<br>
    di gran tauro; disposti essi in corona<br>
    la stirano di forza; immantinente<br>
    l'umidor ne distilla, e l'adiposo<br>
    succo le fibre ne penètra, e tutto<br>
    a quel molto tirar si stende il cuoio:<br>
    tale in piccolo spazio i combattenti<br>
    gareggiando traean da opposti lati<br>
    il cadavere, questi nella speme<br>
    di strascinarlo entro le mura, e quelli<br>
    alle concave navi. Ognor più fiera<br>
    sull'estinto sorgea quindi la zuffa,<br>
    tal che Marte dell'armi eccitatore<br>
    nel vederla e Minerva anche nell'ira<br>
    commendata l'avrìa. Tanta in quel giorno<br>
    di cavalli e d'eroi Giove diffuse<br>
    sul corpo di Patròclo aspra contesa.<br>
    Né ancor del morto amico al divo Achille<br>
    giunt'era il grido: perocché di molto<br>
    dalle navi lontana ardea la pugna<br>
    sotto il muro troian; né in suo pensiero<br>
    di tal danno cadea pure il sospetto.<br>
    Spera egli anzi che dopo aver trascorso<br>
    fino alle porte, ei torni illeso indietro:<br>
    né ch'ei possa atterrar d'Ilio le mura<br>
    senza sé né con sé punto s'avvisa,<br>
    ché del contrario l'alma genitrice<br>
    fatto certo l'avea quando in segreto<br>
    a lui di Giove riferìa la mente;<br>
    e il fiero caso occorso, la caduta<br>
    del suo diletto amico ora gli tacque.<br>
    In questo d'abbassate aste lucenti<br>
    e di cozzi e di stragi alto trambusto<br>
    su quell'esangue, dalla parte achea<br>
    gridar s'udìa: Compagni, è perso il nostro<br>
    onor se indietro si ritorna. A tutti<br>
    s'apra piuttosto qui la terra; è meglio<br>
    ir nell'abisso, che ai Troiani il vanto<br>
    lasciar di trarre in Ilio una tal preda.<br>
    E di rincontro i Troi: Saldi, o fratelli,<br>
    niun s'arretri, per dio! dovesse il fato<br>
    qui su l'estinto sterminarci tutti.<br>
    Così d'ambe le parti ognuno infiamma<br>
    il vicino, e combatte. Il suon de' ferri<br>
    pe' deserti dell'aria iva alle stelle.<br>
    D'Achille intanto i corridor, veduto<br>
    il loro auriga dall'ettòrea lancia<br>
    nella polve disteso, allontanati<br>
    dalla pugna piangean. Di Dïorèo<br>
    il forte figlio Automedonte invano<br>
    or con presto flagello, ora con blande<br>
    parole, ed ora con minacce al corso<br>
    gli stimola. Ostinati essi né vonno<br>
    alla riva piegar dell'Ellesponto,<br>
    né rïentrar nella battaglia. Immoti<br>
    come colonna sul sepolcro ritta<br>
    di matrona o d'eroe, starsi li vedi<br>
    giunti al bel carro colle teste inchine,<br>
    e dolorosi del perduto auriga<br>
    calde stille versar dalle palpebre.<br>
    Per lo giogo diffusa al suol cadea<br>
    la bella chioma, e s'imbrattava. Il pianto<br>
    ne vide il figlio di Saturno, e tocco<br>
    di pietà scosse il capo, e così disse:<br>
    O sventurati! perché mai vi demmo<br>
    ad un mortale, al re Pelèo, non sendo<br>
    voi né a morte soggetti né a vecchiezza?<br>
    Forse perché partecipi de' mali<br>
    foste dell'uomo di cui nulla al mondo,<br>
    di quanto in terra ha spiro e moto, eguaglia<br>
    l'alta miseria? Ma non fia per certo<br>
    che da voi sia portato e da quel cocchio<br>
    il Prïâmide Ettorre: io nol consento.<br>
    E non basta che l'armi ei ne possegga,<br>
    e gran vampo ne meni? Or io nel petto<br>
    metterovvi e ne' piè forza novella,<br>
    onde fuor della mischia a salvamento<br>
    adduciate alle navi Automedonte.<br>
    Ch'io son fermo di far vittorïosi<br>
    per anco i Teucri insin che fino ai legni<br>
    spingan la strage, e il Sol tramonti, e il sacro<br>
    velo dell'ombre le sembianze asconda.<br>
    Così detto, spirò tale un vigore<br>
    ne' divini corsier, che dalle chiome<br>
    scossa la polve, in un balen portaro<br>
    fra i Teucri il cocchio e fra gli Achei. Sublime<br>
    combatteva su questo Automedonte,<br>
    benché dolente del compagno; e a guisa<br>
    d'avoltoio fra timidi volanti<br>
    stimolava i cavalli. Ed or lo vedi<br>
    ratto involarsi dai nemici, ed ora<br>
    impetuoso ricacciarsi in mezzo,<br>
    e le turbe inseguir: ma di lor nullo<br>
    nel suo corso uccidea, ché solo in cocchio<br>
    assalir colla lancia e de' cavalli<br>
    reggere a un tempo non potea le briglie.<br>
    Videlo alfine un suo compagno, il figlio<br>
    dell'Emònio Laerce Alcimedonte,<br>
    che dietro al cocchio si lanciò gridando:<br>
    Automedonte, e qual de' numi il senno<br>
    ti tolse, e il vano t'ispirò consiglio<br>
    d'assalir solo de' Troian la fronte?<br>
    Il tuo compagno è spento, e l'esultante<br>
    Ettore l'armi del Pelìde indossa.<br>
    E a lui di Dïorèo l'inclita prole:<br>
    Alcimedonte, l'indole di questi<br>
    sempiterni corsieri, e di domarli<br>
    l'arte, chi meglio tra gli Achei l'intende<br>
    di te dopo Patròclo in sin che visse?<br>
    Or che questo de' numi emulo giace,<br>
    tu prenditi la sferza e le lucenti<br>
    briglie, ch'io scendo a guerreggiar pedone.<br>
    Spiccò sul cocchio un salto a questo invito<br>
    Alcimedonte, ed alla man diè tosto<br>
    il flagello e le guide, e l'altro scese.<br>
    Avvisossene Ettorre, ed al propinquo<br>
    Enea rivolto, I destrier scorgo, ei disse,<br>
    del Pelìde tornar nella battaglia<br>
    con fiacchi aurighi. Enea, se mi secondi<br>
    col tuo coraggio, que' destrier son presi.<br>
    Non sosterran costoro il nostro assalto,<br>
    né di far fronte s'ardiran. - Sì disse,<br>
    né all'invito fu lento il valoroso<br>
    germe d'Anchise. S'avvïâr diretti<br>
    e rinchiusi ambiduo nelle taurine<br>
    aride targhe che di molto ferro<br>
    splendean coperte. Mossero con essi<br>
    Cròmio ed Arèto di beltà divina,<br>
    con grande entrambi di predar speranza<br>
    que' superbi corsieri, e al suol trafitti<br>
    lasciarne i reggitor. Stolti! ché l'asta<br>
    d'Automedonte sanguinosa avrìa<br>
    lor preciso il ritorno. Egli, invocato<br>
    Giove, nell'imo si sentì del petto<br>
    correr la forza e l'ardimento. Quindi<br>
    all'amico drizzò queste parole:<br>
    Alcimedonte, non tener lontani<br>
    dal mio fianco i destrier: fa ch'io ne senta<br>
    l'anelito alle spalle. Al suo furore<br>
    Ettore modo non porrà, mi penso,<br>
    se pria d'Achille in suo poter non mette<br>
    i chiomati destrier, noi due trafitti,<br>
    e sbaragliate degli Achei le file;<br>
    o se tra' primi ei pur freddo non cade.<br>
    Agli Aiaci, ciò detto, e a Menelao<br>
    ei grida: Aiaci, Menelao, lasciate<br>
    ai più prodi del morto la difesa,<br>
    e il rintuzzar gli ostili assalti; e voi<br>
    qua correte a salvar noi vivi ancora.<br>
    I due più forti eroi troiani, Ettorre<br>
    ed Enea, furibondi a lagrimosa<br>
    pugna vêr noi discendono. L'evento<br>
    su le ginocchia degli Dei s'asside.<br>
    Sia qual vuolsi, farò di lancia un colpo<br>
    io pur: del resto avrà Giove il pensiero.<br>
    Sì dicendo, e la lunga asta vibrando,<br>
    ferì d'Arèto nel rotondo scudo,<br>
    cui tutto trapassò speditamente<br>
    le ferrea punta, e traforato il cinto,<br>
    l'imo ventre gli aperse. A quella guisa<br>
    che robusto garzon, levata in alto<br>
    la tagliente bipenne, fra le corna<br>
    di bue selvaggio la dechina, e tutto<br>
    tronco il nervo, la belva morta cade:<br>
    tal, dato un salto, supin cadde Arèto,<br>
    e tra le rotte viscere l'acuta<br>
    asta tremando gli rapì la vita.<br>
    Fe' contra Automedonte Ettore allora<br>
    la sua lancia volar; ma visto il colpo,<br>
    quegli curvossi, e la schivò. Gli rase<br>
    le terga il telo, e al suol piantossi; il fusto<br>
    tremonne, e quivi ogn'impeto consunto,<br>
    la valid'asta s'acchetò. Qui tratte<br>
    le fiere spade a più serrato assalto<br>
    i due prodi venìan, se quegli ardenti<br>
    spirti repente non spartìan gli Aiaci<br>
    d'Automedonte accorsi alla chiamata.<br>
    Venir li vide fra la turba Ettorre,<br>
    e con Cròmio di nuovo e con Enea<br>
    paventoso arretrossi, il lacerato<br>
    giacente Arèto abbandonando. Corse<br>
    sull'esangue il veloce Automedonte,<br>
    dispogliollo dell'armi, e glorïando<br>
    gridò: Non vale costui certo il figlio<br>
    di Menèzio; ma pur del morto eroe<br>
    questo ucciso mi tempra alquanto il lutto.<br>
    Sì dicendo, gittò le sanguinose<br>
    spoglie sul carro, e tutto sangue ei pure<br>
    mani e piè, vi salìa pari a lïone<br>
    che, divorato un toro, si rinselva.<br>
    Affannosa, arrabbiata e lagrimosa<br>
    sovra la salma di Patròclo intanto<br>
    si rinforza la pugna, e la raccende<br>
    Palla Minerva, ad animar gli Achivi<br>
    dall'Olimpo discesa; e la spedìa<br>
    cangiato di pensiero il suo gran padre.<br>
    Come quando dal ciel Giove ai mortali<br>
    dell'Iride dispiega il porporino<br>
    arco, di guerra indizio o di tempesta,<br>
    che tosto de' villani alla campagna<br>
    rompe i lavori, e gli animai contrista:<br>
    tal di purpureo nembo avviluppata<br>
    insinuossi fra gli Achei la Diva<br>
    eccitando ogni cor. Prima il vicino<br>
    minore Atride a confortar si diede,<br>
    e la voce sonora e la sembianza<br>
    di Fenice prendendo, così disse:<br>
    Se sotto Troia sbraneranno i cani<br>
    dell'illustre Pelìde il fido amico,<br>
    tua per certo fia l'onta, o Menelao,<br>
    e tuo lo scorno. Orsù tien forte, e tutti<br>
    a ben le mani oprar sprona gli Achei.<br>
    Veglio padre Fenice, gli rispose<br>
    l'egregio Atride, a Pallade piacesse<br>
    darmi forza novella, e dagli strali<br>
    preservarmi; e farei per la tutela<br>
    di Patroclo ogni prova. Il cor mi tocca<br>
    la sua caduta: ma l'ardente orrenda<br>
    forza d'Ettor n'è contra; ei dalla strage<br>
    mai non rimansi, e d'onor Giove il copre.<br>
    Gioì Minerva dell'udirsi, pria<br>
    d'ogni altro iddio, pregata; ed alla destra<br>
    polso gli aggiunse e al piede, e dentro il petto<br>
    l'ardir gli mise dell'impronta mosca<br>
    che, ognor cacciata, ognor ritorna e morde<br>
    ghiotta di sangue. Di cotal baldanza<br>
    pieno il torbido cor, ratto a Patròclo<br>
    appressossi, e scagliò la fulgid'asta.<br>
    Era fra' Teucri un certo Pode, un ricco<br>
    d'Eezïone valoroso figlio<br>
    in alto onor per Ettore tenuto,<br>
    e suo diletto commensal. Lo colse<br>
    il biondo Atride nella cinta in quella<br>
    ch'ei la fuga prendea. Passollo il ferro<br>
    da parte a parte, e con fragor lo stese.<br>
    Mentre vola sul morto, e a' suoi lo tragge<br>
    l'altero vincitor, calossi Apollo<br>
    d'Ettore al fianco, ed il sembiante assunto<br>
    dell'Asìade Fenòpo a lui diletto<br>
    ospite un tempo, e abitator d'Abido,<br>
    questa rampogna gli drizzò: Chi fia<br>
    che tra gli Achivi in avvenir ti tema,<br>
    se un Menelao ti fuga e ti spaventa,<br>
    un Menelao finor tenuto in conto<br>
    di debile guerriero, e ch'or da solo<br>
    di mezzo ai Teucri via si porta il fido<br>
    tuo compagno da lui tra i primi ucciso,<br>
    Pode io dico figliuol d'Eezïone?<br>
    Un negro di dolor velo coperse<br>
    a quell'annunzio dell'eroe la fronte.<br>
    Corse ei tosto a cacciossi innanzi a tutti<br>
    folgorante nell'armi. Allor di nubi<br>
    tutta fasciando la montagna idèa,<br>
    Giove in man la fiammante egida prese,<br>
    la scosse, e fra baleni orrendamente<br>
    tonando, ai Teucri di vittoria il segno<br>
    diè tosto, e sparse fra gli Achei la fuga.<br>
    Primo a fuggir fu de' Beoti il duce<br>
    Penelèo, di leggier colpo di lancia<br>
    ferito al sommo della spalla, mentre<br>
    tenea volta la fronte; il ferro acuto<br>
    lo graffiò fino all'osso, e il colpo venne<br>
    dalla man di Polìdama che sotto<br>
    gli si fece improvviso. Ettore poscia<br>
    al carpo della man colse Leìto<br>
    germe del prode Alettrïone, e il fece<br>
    dalla pugna cessar. Si volse in fuga<br>
    guatandosi dintorno sbigottito<br>
    il piagato guerrier, né più sperava<br>
    poter col telo nella destra infisso<br>
    combattere co' Troi. Mentre si scaglia<br>
    contra Leìto il feritor, gli spinge<br>
    Idomenèo dappresso alla mammella<br>
    nell'usbergo la picca: ma si franse<br>
    alla giuntura della ferrea punta<br>
    il frassino, e n'urlâr di gioia i Teucri.<br>
    Rispose al colpo Ettorre, e il Deucalìde<br>
    stante sul carro saettò. D'un pelo<br>
    lo fallì; ma Ceran, scudiero e auriga<br>
    di Merïon, colpìo. Venuto egli era<br>
    dalla splendida Litto in compagnia<br>
    di Merïone che di questa guerra<br>
    al cominciar, sue navi abbandonando,<br>
    venne ad Ilio pedone, e di sua morte<br>
    avrìa qui fatto glorïosi i Teucri,<br>
    se co' pronti destrieri in suo soccorso<br>
    non accorrea Cerano. Ei del suo duce<br>
    campò la vita, ma la propria perse<br>
    per le mani d'Ettòr. L'asta al confine<br>
    della gota lo giunse e dell'orecchia,<br>
    e conquassògli le mascelle, e mezza<br>
    la lingua gli tagliò. Cadde dal carro<br>
    quell'infelice: abbandonate al suolo<br>
    si diffuser le briglie, che veloce<br>
    curvo da terra Merïon raccolse,<br>
    e volto a Idomenèo: Sferza, gli grida,<br>
    sferza, amico, i cavalli, e al mar ti salva,<br>
    ché per noi persa, il vedi, è la battaglia.<br>
    Sì disse, e l'altro costernato ei pure<br>
    verso le navi flagellò le groppe<br>
    de' chiomati destrier. Scorsero anch'essi<br>
    il magnanimo Aiace e Menelao,<br>
    che Giove ai Teucri concedea l'onore<br>
    dell'alterna vittoria; onde proruppe<br>
    in questi accenti il gran Telamonìde:<br>
    Anche uno stolto, per mia fé, vedrìa<br>
    che pe' Teucri sta Giove: ogni lor strale,<br>
    sia vil, sia forte il braccio che lo spinge,<br>
    porta ferite, e il Dio li drizza. I nostri<br>
    van tutti a vôto. Nondimen si pensi<br>
    qualche sano partito, un qualche modo<br>
    di salvar quell'estinto, e di tornarci<br>
    salvi noi stessi a rallegrar gli amici,<br>
    che con gli sguardi qua rivolti e mesti<br>
    stiman che lungi dal poter le invitte<br>
    mani d'Ettorre sostener, noi tutti<br>
    cadrem morti alle navi. Oh fosse alcuno<br>
    qui che ratto portasse al grande Achille<br>
    del periglio l'avviso! A lui, cred'io,<br>
    ancor non giunse dell'ucciso amico<br>
    la funesta novella; e tra gli Achei<br>
    ancor non veggo al doloroso officio<br>
    acconcio ambasciator, tanta nasconde<br>
    caligine i cavalli e i combattenti.<br>
    Giove padre, deh togli a questo buio<br>
    i figli degli Achei, spandi il sereno,<br>
    rendi agli occhi il vedere, e poiché spenti<br>
    ne vuoi, ci spegni nella luce almeno.<br>
    Così pregava. Udillo il padre, e visto<br>
    il pianto dell'eroe, si fe' pietoso,<br>
    e, rimossa la nebbia, in un baleno<br>
    il buio dissipò. Rifulse il Sole,<br>
    e tutta apparve la battaglia. Aiace<br>
    disse allora all'Atride: Or guarda intorno,<br>
    diletto Menelao, vedi se trovi<br>
    di Nestore ancor vivo il forte figlio<br>
    Antìloco, e di volo al grande Achille<br>
    nunzio del fato del suo caro il manda.<br>
    Mosse pronto a quei detti il generoso<br>
    Atride, e s'avvïò come lïone<br>
    che il bovile abbandona lasso e stanco<br>
    d'azzuffarsi co' veltri e co' pastori<br>
    tutta la notte vigilanti, e il pingue<br>
    lombo de' tori a contrastargli intesi.<br>
    Avido delle carni egli di fronte<br>
    tuttavolta si slancia, e nulla acquista;<br>
    ché dalle ardite mani una ruina<br>
    gli vien di strali addosso e di facelle,<br>
    dal cui lustro atterrito egli rifugge,<br>
    benché furente, finché mesto alfine<br>
    sul mattin si rimbosca. A questa guisa<br>
    di mal cuore da Pàtroclo si parte<br>
    il bellicoso Menelao, la tema<br>
    seco portando che gli Achei, compresi<br>
    di soverchio terror, preda al nemico<br>
    nol lascino fuggendo. Onde con molti<br>
    preghi agli Aiaci e a Merïon rivolto:<br>
    Duci argivi, dicea, deh vi sovvenga<br>
    quanto fu bello il cor dell'infelice<br>
    Pàtroclo, e come mansueto ei visse:<br>
    ahi! visse; e in braccio alla ria Parca or giace.<br>
    Partì, ciò detto, riguardando intorno<br>
    com'aquila che sopra ogni volante<br>
    aver acuta la pupilla è grido,<br>
    e che dall'alte nubi infra le spesse<br>
    chiome de' cespi discoperta avendo<br>
    la presta lepre, su lei piomba, e ratto<br>
    la ghermisce e l'uccide. E tu del pari,<br>
    o da Giove educato illustre Atride,<br>
    d'ogni parte volgevi i fulgid'occhi<br>
    fra le turbe de' tuoi, vivo spïando<br>
    di Nestore il buon figlio. Alla sinistra<br>
    alfin lo vide della pugna in atto<br>
    di far cuore ai compagni e rinfiammarli<br>
    alla battaglia. Gli si fece appresso,<br>
    e con ratto parlar: Vieni, gli disse,<br>
    vieni, Antìloco mio: t'annunzio un fiero<br>
    doloroso accidente, e oh! mai non fosse<br>
    intervenuto. Un Dio, tu stesso il senti,<br>
    i Dànai strugge, e i Teucri esalta: è morto<br>
    un fortissimo Acheo ch'alto ne lascia<br>
    desiderio di sé, morto è Patròclo.<br>
    Corri, avvisa il Pelìde, e fa che voli<br>
    a trarne in salvo il nudo corpo: l'armi<br>
    già venute in balìa sono d'Ettorre.<br>
    All'annunzio crudel muto d'orrore<br>
    Antìloco restò: di pianto un fiume<br>
    gli affogò le parole, e nondimeno,<br>
    l'armi in fretta rimesse al suo compagno<br>
    Laòdoco che fido a lui dappresso<br>
    i destrier gli reggea, corse d'Atride<br>
    il cenno ad eseguir. Piangea dirotto,<br>
    e volava l'eroe fuor della pugna<br>
    nunzio ad Achille della rea novella.<br>
    Del dipartir d'Antìloco dolenti<br>
    e bramose di lui le pilie schiere<br>
    in periglio restâr; né tu potendo<br>
    dar loro aita, o Menelao, mettesti<br>
    alla lor testa il generoso duce<br>
    Trasimède, e di nuovo alla difesa<br>
    del morto eroe tornasti; e degli Aiaci<br>
    giunto al cospetto, sostenesti il piede,<br>
    e dicesti: Alle navi io l'ho spedito<br>
    verso il Pelìde: ma ch'ei pronto or vegna,<br>
    benché crucciato con Ettòr, nol credo;<br>
    ché per conto verun non fia ch'ei voglia<br>
    pugnar co' Teucri disarmato. Or dunque<br>
    la miglior guisa risolviam noi stessi<br>
    di sottrarre al furor dell'inimico<br>
    quell'estinto, e campar le proprie vite.<br>
    Saggio parlasti, o Menelao, rispose<br>
    il grande Aiace Telamònio. Or tosto<br>
    tu dunque e Merïon sotto all'esangue<br>
    mettetevi, e sul dosso alto il portate<br>
    fuor del tumulto: frenerem da tergo<br>
    noi de' Troiani e d'Ettore l'assalto,<br>
    noi che pari di nome e d'ardimento<br>
    la pugna uniti a sostener siam usi.<br>
    Disse; e quelli da terra alto levaro<br>
    il morto tra le braccia. A cotal vista<br>
    urlò la troica turba, e difilossi<br>
    furibonda, di cani a simiglianza<br>
    che precorrendo i cacciator s'avventano<br>
    a ferito cinghial, desiderosi<br>
    di farlo in brani: ma se quei repente<br>
    di sua forza securo in lor converte<br>
    l'orrido grifo, immantinente tutti<br>
    dan volta e per terror piglian la fuga<br>
    chi qua spersi, chi là: tali i Troiani<br>
    inseguono attruppati il fuggitivo<br>
    stuol, coll'aste il pungendo e colle spade.<br>
    Ma come rivolgean fermi sul piede<br>
    gli Aiaci il viso, di color cangiava<br>
    l'inseguente caterva, e non ardìa<br>
    niun farsi avanti, e disputar l'estinto,<br>
    che di mezzo al conflitto audacemente<br>
    venìa portato da quei forti al lido,<br>
    benché fiera su lor cresca la zuffa.<br>
    Come fuoco che involve all'improvviso<br>
    popolosa cittade, e ruinosi<br>
    sparir fa i tetti nella vasta fiamma,<br>
    che dal vento agitata esulta e rugge;<br>
    tale alle spalle dell'acheo drappello<br>
    de' guerrieri incalzanti e de' cavalli<br>
    rimbombava il tumulto. E a quella guisa<br>
    che per aspero calle giù dal monte<br>
    traggon due muli di robusta lena<br>
    o trave o antenna da volar sull'onda,<br>
    e di sudore infranti e di fatica<br>
    studian la via: del par que' due gagliardi<br>
    portavano affannati il tristo incarco<br>
    difesi a tergo dagli Aiaci. E quale<br>
    steso in larga pianura argin selvoso<br>
    de' fiumi affrena il vïolento corso,<br>
    e respinta devolve per lo chino<br>
    l'onda furente che spezzar nol puote;<br>
    così gli Aiaci l'irruente piena<br>
    rispingono de' Troi che tuttavolta<br>
    gl'inseguono ristretti, Enea tra questi<br>
    principalmente e il non mai stanco Ettorre.<br>
    Con quell'alto stridor che di mulacchie<br>
    fugge una nube o di stornei vedendo<br>
    venirsi incontro lo sparvier che strage<br>
    fa del minuto volatìo; con tali<br>
    acute grida innanzi alla ruina<br>
    de' due troiani eroi fuggìa dispersa<br>
    la turba degli Achei, posto di pugna<br>
    ogni pensier. Di belle armi, cadute<br>
    ai fuggitivi, ingombra era la fossa<br>
    e della fossa il margo; e il faticoso<br>
    lavor di Marte non avea respiro.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade16.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade18.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
