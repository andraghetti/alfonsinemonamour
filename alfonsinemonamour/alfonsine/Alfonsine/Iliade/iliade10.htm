<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Decimo</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade09.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade11.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Decimo</strong></font></p>
    <p align="center">Tutti per l'alta notte i duci achei<br>
    dormìan sul lido in sopor molle avvinti;<br>
    ma non l'Atride Agamennón, cui molti<br>
    toglieano il dolce sonno aspri pensieri.<br>
    Quale il marito di Giunon lampeggia<br>
    quando prepara una gran piova o grandine,<br>
    o folta neve ad inalbare i campi,<br>
    o fracasso di guerra voratrice;<br>
    spessi così dal sen d'Agamennóne<br>
    rompevano i sospiri, e il cor tremava.<br>
    Volge lo sguardo alle troiane tende,<br>
    e stupisce mirando i molti fuochi<br>
    ch'ardon dinanzi ad Ilio, e non ascolta<br>
    che di tibie la voce e di sampogne<br>
    e festivo fragor. Ma quando il campo<br>
    acheo contempla ed il tacente lido,<br>
    svellesi il crine, al ciel si lagna, ed alto<br>
    geme il cor generoso. Alfin gli parve<br>
    questo il miglior consiglio, ir del Nelìde<br>
    Nestore in traccia a consultarne il senno,<br>
    onde qualcuna divisar con esso<br>
    via di salute alla fortuna achea.<br>
    Alzasi in questa mente, intorno al petto<br>
    la tunica s'avvolge, ed imprigiona<br>
    ne' bei calzari il piede. Indi una fulva<br>
    pelle s'indossa di leon, che larga<br>
    gli discende al calcagno, e l'asta impugna.<br>
    Né di minor sgomento a Menelao<br>
    palpita il petto; e fura agli occhi il sonno<br>
    l'egro pensier de' periglianti Achivi,<br>
    che a sua cagione avean per tanto mare<br>
    portato ad Ilio temeraria guerra.<br>
    Sul largo dosso gittasi veloce<br>
    una di pardo maculata pelle,<br>
    ponsi l'elmo alla fronte, e via brandito<br>
    il giavellotto, a risvegliar s'affretta<br>
    l'onorato, qual nume, e dagli Argivi<br>
    tutti obbedito imperador germano;<br>
    ed alla poppa della nave il trova<br>
    che le bell'armi in fretta si vestìa.<br>
    Grato ei n'ebbe l'arrivo: e Menelao<br>
    a lui primiero, Perché t'armi, disse,<br>
    venerando fratello? Alcun vuoi forse<br>
    mandar de' nostri esplorator notturno<br>
    al campo de' Troiani? Assai tem'io<br>
    che alcuno imprenda d'arrischiarsi solo<br>
    per lo buio a spïar l'oste nemica,<br>
    ché molta vuolsi audacia a tanta impresa.<br>
    Rispose Agamennón: Fratello, è d'uopo<br>
    di prudenza ad entrambi e di consiglio<br>
    che gli Argivi ne scampi e queste navi,<br>
    or che di Giove si voltò la mente,<br>
    e d'Ettore ha preferti i sacrifici:<br>
    ch'io né vidi giammai né d'altri intesi,<br>
    che un solo in un sol dì tanti potesse<br>
    forti fatti operar quanti il valore<br>
    di questo Ettorre a nostro danno; e a lui<br>
    non fu madre una Dea, né padre un Dio:<br>
    e temo io ben che lungamente afflitti<br>
    di tanto strazio piangeran gli Achivi.<br>
    Or tu vanne, e d'Aiace e Idomenèo<br>
    ratto vola alle navi, e li risveglia,<br>
    ché a Nestore io ne vado ad esortarlo<br>
    di tosto alzarsi e di seguirmi al sacro<br>
    stuol delle guardie, e comandarle. A lui<br>
    presteran più che ad altri obbedïenza:<br>
    perocché delle guardie è capitano<br>
    Trasimède suo figlio, e Merïone<br>
    d'Idomenèo l'amico, a' quai commesso<br>
    è delle scolte il principal pensiero.<br>
    E che poi mi prescrive il tuo comando?<br>
    (replicò Menelao). Degg'io con essi<br>
    restarmi ad aspettar la tua venuta?<br>
    O, fatta l'imbasciata, a te veloce<br>
    tornar? - Rimanti, Agamennón ripiglia,<br>
    tu rimanti colà, ché disvïarci<br>
    nell'andar ne potrìan le molte strade<br>
    onde il campo è interrotto. Ovunque intanto<br>
    t'avvegna di passar leva la voce,<br>
    raccomanda le veglie, ognun col nome<br>
    chiama del padre e della stirpe, a tutti<br>
    largo ti mostra d'onoranze, e poni<br>
    l'alterezza in obblìo. Prendiam con gli altri<br>
    parte noi stessi alla comun fatica,<br>
    perché Giove noi pur fin dalla cuna,<br>
    benché regi, gravò d'alte sventure.<br>
    Così dicendo, in via mise il fratello<br>
    di tutto l'uopo ammaestrato; ed esso<br>
    a Nestore avvïossi. Ritrovollo<br>
    davanti alla sua nave entro la tenda<br>
    corco in morbido letto. A sé vicine<br>
    armi diverse avea, lo scudo e due<br>
    lung'aste e il lucid'elmo; e non lontana<br>
    giacea di vario lavorìo la cinta,<br>
    di che il buon veglio si fasciava il fianco<br>
    quando a battaglie sanguinose armato<br>
    le sue schiere movea; ché non ancora<br>
    alla triste vecchiezza egli perdona.<br>
    All'apparir d'Atride erto ei rizzossi<br>
    sul cubito, e levata alto la fronte,<br>
    l'interrogò dicendo: E chi sei tu<br>
    che pel campo ne vieni a queste navi<br>
    così soletto per la notte oscura,<br>
    mentre gli altri mortali han tregua e sonno?<br>
    Forse alcun de' veglianti o de' compagni<br>
    vai rintracciando? Parla, e taciturno<br>
    non appressarti: che ricerchi? - E a lui<br>
    il regnatore Atride: Oh degli Achei<br>
    inclita luce, Nestore Nelìde,<br>
    Agamennón son io, cui Giove opprime<br>
    d'infinito travaglio, e fia che duri<br>
    finché avrà spirto il petto e moto il piede.<br>
    Vagabondo ne vo poiché dal ciglio<br>
    fuggemi il sonno, e il rio pensier mi grava<br>
    di questa guerra e della clade achea.<br>
    De' Danai il rischio mi spaventa: inferma<br>
    stupidisce la mente, il cor mi fugge<br>
    da' suoi ripari, e tremebondo è il piede.<br>
    Tu se cosa ne mediti che giovi<br>
    (quando il sonno s'invola anco a' tuoi lumi),<br>
    sorgi, e alle guardie discendiam. Veggiamo<br>
    se da veglia stancate e da fatica<br>
    siensi date al dormir, posta in obblìo<br>
    la vigilanza. Del nemico il campo<br>
    non è lontano, né sappiam s'ei voglia<br>
    pur di notte tentar qualche conflitto.<br>
    Disse; e il gerenio cavalier rispose:<br>
    Agamennóne glorïoso Atride,<br>
    non tutti adempirà Giove pietoso<br>
    i disegni d'Ettore e le speranze.<br>
    Ben più vero cred'io che molti affanni<br>
    sudar d'ambascia gli faran la fronte<br>
    se desterassi Achille, e la tenace<br>
    ira funesta scuoterà dal petto.<br>
    Or io volonteroso ecco ti seguo:<br>
    andianne, risvegliam dal sonno i duci<br>
    Dïomede ed Ulisse, ed il veloce<br>
    Aiace d'Oilèo, e di Filèo<br>
    il forte figlio; e si spedisca intanto<br>
    alcun di tutta fretta a richiamarne<br>
    pur l'altro Aiace e Idomenèo che lungi<br>
    agli estremi del campo hanno le navi.<br>
    Ma quanto a Menelao, benché ne sia<br>
    d'onor degno ed amico, io non terrommi<br>
    di rampognarlo (ancor che debba il franco<br>
    mio parlare adirarti), e vergognarlo<br>
    farò del suo poltrir, tutte lasciando<br>
    a te le cure, or ch'è mestier di ressa<br>
    con tutti i duci e d'ogni umìl preghiera,<br>
    come crudel necessità dimanda.<br>
    Ben altra volta (Agamennón rispose)<br>
    ti pregai d'ammonirlo, o saggio antico,<br>
    ché spesso ei posa, e di fatica è schivo;<br>
    per pigrezza non già, né per difetto<br>
    d'accorta mente, ma perché miei cenni<br>
    meglio aspettar che antivenirli ei crede.<br>
    Pur questa volta mi precorse, e innanzi<br>
    mi comparve improvviso, ed io l'ho spinto<br>
    a chiamarne i guerrieri che tu cerchi.<br>
    Andiam, ché tutti fra le guardie, avanti<br>
    alle porte del vallo congregati<br>
    li troverem; ché tale è il mio comando.<br>
    E Nèstore a rincontro: Or degli Achei<br>
    niun ritroso a lui fia né disdegnoso,<br>
    o comandi od esorti. - In questo dire<br>
    la tunica s'avvolse intorno al petto;<br>
    al terso piede i bei calzari annoda;<br>
    quindi un'ampia s'affibbia e porporina<br>
    clamide doppia, in cui fiorìa la felpa.<br>
    Poi recossi alla man l'acuta e salda<br>
    lancia, e verso le navi incamminossi<br>
    de' loricati Achivi. E primamente<br>
    svegliò dal sonno il sapïente Ulisse<br>
    elevando la voce: e a lui quel grido<br>
    ferì l'orecchio appena, che veloce<br>
    della tenda n'uscì con questi accenti:<br>
    Chi siete che soletti errando andate<br>
    presso le navi per la dolce notte?<br>
    Qual vi spinge bisogno? - O di Laerte<br>
    magnanimo figliuol, prudente Ulisse,<br>
    (gli rispose di Pilo il cavaliero)<br>
    non isdegnarti, e del dolor ti caglia<br>
    de' travagliati Achei: vieni, che un altro<br>
    svegliarne è d'uopo, e consultar con esso<br>
    o la fuga o la pugna. - A questo detto<br>
    rïentrò l'Itacense nella tenda,<br>
    sul tergo si gittò lo scudo, e venne.<br>
    Proseguiro il cammin quindi alla volta<br>
    di Dïomede, e lo trovâr di tutte<br>
    l'armi vestito, e fuor del padiglione.<br>
    Gli dormìano dintorno i suoi guerrieri<br>
    profondamente, e degli scudi al capo<br>
    s'avean fatto origlier. Fitto nel suolo<br>
    stassi il calce dell'aste, e il ferro in cima<br>
    mette splendor da lungi, a simiglianza<br>
    del baleno di Giove. Esso l'eroe<br>
    di bue selvaggio sulla dura pelle<br>
    dormìa disteso, ma purpureo e ricco<br>
    sotto il capo regale era un tappeto.<br>
    Giuntogli sopra, il cavalier toccollo<br>
    colla punta del piè, lo spinse, e forte<br>
    garrendo lo destò. Sorgi, Tidìde;<br>
    perché ne sfiori tutta notte il sonno?<br>
    Non odi che i Troiani in campo stanno<br>
    sovra il colle propinquo, e che disgiunti<br>
    di poco spazio dalle navi ei sono?<br>
    Disse; e quei si destò balzando in piedi<br>
    veloce come lampo, e a lui rivolto<br>
    con questi accenti rispondea: Sei troppo<br>
    delle fatiche tollerante, o veglio,<br>
    né ozïoso giammai. A risvegliarne<br>
    di quest'ora i re duci inopia forse<br>
    v'ha di giovani achei pronti alla ronda?<br>
    Ma tu sei veglio infaticato e strano.<br>
    E Nestore di nuovo: Illustre amico,<br>
    tu verace parlasti e generoso.<br>
    Padre io mi son d'egregi figli, e duce<br>
    di molti prodi che potrìan le veci<br>
    pur d'araldo adempir. Ma grande or preme<br>
    necessità gli Achivi, e morte e vita<br>
    stanno sul taglio della spada. Or vanne<br>
    tu che giovine sei, vanne, e il veloce<br>
    chiamami Aiace e di Filèo la prole,<br>
    se pietà senti del mio tardo piede.<br>
    Così parla il vegliardo. E Dïomede<br>
    sull'omero si getta una rossiccia<br>
    capace pelle di lïon, cadente<br>
    fino al tallone ed una picca impugna.<br>
    Andò l'eroe, volò, dal sonno entrambi<br>
    li destò, li condusse; e tutti in gruppo<br>
    s'avvïar delle guardie alle caterve:<br>
    né delle guardie abbandonato al sonno<br>
    duce alcuno trovâr, ma vigilanti<br>
    tutti ed armati e in compagnia seduti.<br>
    Come i fidi molossi al pecorile<br>
    fan travagliosa sentinella udendo<br>
    calar dal monte una feroce belva<br>
    e stormir le boscaglie: un gran tumulto<br>
    s'alza sovr'essa di latrati e gridi,<br>
    e si rompe ogni sonno: così questi<br>
    rotto il dolce sopor su le palpebre,<br>
    notte vegliano amara, ognor del piano<br>
    alla parte conversi, ove s'udisse<br>
    nemico calpestìo. Gioinne il veglio,<br>
    e confortolli e disse: Vigilate<br>
    così sempre, o miei figli, e non si lasci<br>
    niun dal sonno allacciar, onde il Troiano<br>
    di noi non rida. Così detto, il varco<br>
    passò del fosso, e lo seguièno i regi<br>
    a consiglio chiamati. A lor s'aggiunse<br>
    compagno Merïone, e di Nestorre<br>
    l'inclito figlio, convocati anch'essi<br>
    alla consulta. Valicato il fosso,<br>
    fermârsi in loco dalla strage intatto,<br>
    in quel loco medesmo ove sorgiunto<br>
    Ettore dalla notte alla crudele<br>
    uccisïone degli Achei fin pose.<br>
    Quivi seduti cominciâr la somma<br>
    a parlar delle cose; e in questi detti<br>
    Nestore aperse il parlamento: Amici,<br>
    havvi alcuna tra voi anima ardita<br>
    e in sé sicura, che furtiva ir voglia<br>
    de' fier Troiani al campo, onde qualcuno<br>
    de' nemici vaganti alle trinciere<br>
    far prigioniero? o tanto andar vicino,<br>
    che alcun discorso de' Troiani ascolti,<br>
    e ne scopra il pensier? se sia lor mente<br>
    qui rimanersi ad assediar le navi,<br>
    o alla città tornarsi, or che domata<br>
    han l'achiva possanza? Ei forse tutte<br>
    potrìa raccor tai cose, e ritornarne<br>
    salvo ed illeso. D'alta fama al mondo<br>
    farebbe acquisto, e n'otterrìa bel dono.<br>
    Quanti son delle navi i capitani<br>
    gli daranno una negra pecorella<br>
    coll'agnello alla poppa; e guiderdone<br>
    alcun altro non v'ha che questo adegui.<br>
    Poi ne' conviti e ne' banchetti ei fia<br>
    sempre onorato, desïato e caro.<br>
    Disse; e tutti restâr pensosi e muti.<br>
    Ruppe l'alto silenzio il bellicoso<br>
    Dïomede e parlò: Saggio Nelìde,<br>
    quell'audace son io: me la fidanza,<br>
    me l'ardir persuade al gran periglio<br>
    d'insinuarmi nel dardanio campo.<br>
    Ma se meco verranne altro guerriero,<br>
    securtà crescerammi ed ardimento.<br>
    Se due ne vanno di conserva, l'uno<br>
    fa l'altro accorto del miglior partito.<br>
    Ma d'un solo, sebben veggente e prode,<br>
    tardo è il coraggio e debole il consiglio.<br>
    Disse: e molti volean di Dïomede<br>
    ir compagni: il volean ambo gli Aiaci,<br>
    il volea Merïon: più ch'altri il figlio<br>
    di Nestore il volea: chiedealo anch'esso<br>
    l'Atride Menelao: chiedea del pari<br>
    penetrar ne' troiani accampamenti<br>
    il forte Ulisse: perocché nel petto<br>
    sempre il cor gli volgea le ardite imprese.<br>
    Mosse allor le parole il grande Atride.<br>
    Diletto Dïomede, a tuo talento<br>
    un compagno ti scegli a sì grand'uopo,<br>
    qual ti sembra il miglior. Molti ne vedi<br>
    presti a seguirti; né verun rispetto<br>
    la tua scelta governi, onde non sia<br>
    che lasciato il miglior, pigli il peggiore;<br>
    né ti freni pudor, né riverenza<br>
    di lignaggio, né s'altri è re più grande.<br>
    Così parlava, del fratello amato<br>
    paventando il periglio: e fea risposta<br>
    Dïomede così: Se d'un compagno<br>
    mi comandate a senno mio l'eletta,<br>
    come scordarmi del divino Ulisse,<br>
    di cui provato è il cor, l'alma costante<br>
    nelle fatiche, e che di Palla è amore?<br>
    S'ei meco ne verrà, di mezzo ancora<br>
    alle fiamme uscirem; cotanto è saggio.<br>
    Non mi lodar né mi biasmar, Tidìde,<br>
    soverchiamente (gli rispose Ulisse),<br>
    ché tu parli nel mezzo ai consci Argivi.<br>
    Partiam: la notte se ne va veloce,<br>
    delle stelle il languir l'alba n'avvisa,<br>
    né dell'ombre riman che il terzo appena.<br>
    D'armi orrende, ciò detto, si vestiro.<br>
    A Dïomede, che il suo brando avea<br>
    obblïato alle navi, altro ne diede<br>
    di doppio taglio, ed il suo proprio scudo<br>
    il forte Trasimede. Indi alla fronte<br>
    una celata gli adattò di cuoio<br>
    taurin compatta, senza cono e cresta,<br>
    che barbuta si noma, e copre il capo<br>
    de' giovinetti. Merïone a gara<br>
    d'una spada, d'un arco e d'un turcasso<br>
    ad Ulisse fe' dono, e su la testa<br>
    un morïon gli pose aspro di pelle,<br>
    da molte lasse nell'interno tutto<br>
    saldamente frenato, e nel di fuore<br>
    di bianchissimi denti rivestito<br>
    di zannuto cinghial, tutti in ghirlanda<br>
    con vago lavorìo disposti e folti.<br>
    Grosso feltro il cucuzzolo guarnìa.<br>
    L'avea furato in Eleona un giorno<br>
    Autolico ad Amìntore d'Ormeno,<br>
    della casa rompendo i saldi muri;<br>
    quindi il ladro in Scandea diello al Citèrio<br>
    Amfidamante; Amfidamante a Molo<br>
    ospital donamento, e questi poscia<br>
    al figlio Merïon, che su la fronte<br>
    alfin lo pose dell'astuto Ulisse.<br>
    Racchiusi nelle orrende arme gli eroi<br>
    partîr, lasciando in quel recesso i duci.<br>
    E da man destra intanto su la via<br>
    spedì loro Minerva un aïrone.<br>
    Né già questi il vedean, ché agli occhi il vieta<br>
    la cieca notte, ma n'udìan lo strido.<br>
    Di quell'augurio l'Itacense allegro<br>
    a Minerva drizzò questa preghiera:<br>
    Odimi, o figlia dell'Egìoco Giove,<br>
    che l'opre mie del tuo nume proteggi,<br>
    né t'è veruno de' miei passi occulto.<br>
    Or tu benigna più che prima, o Dea,<br>
    dell'amor tuo m'affida, e ne concedi<br>
    glorïoso ritorno e un forte fatto,<br>
    tale che renda dolorosi i Teucri.<br>
    Pregò secondo Dïomede, e disse:<br>
    Di Giove invitta armipotente figlia,<br>
    odi adesso me pur: fausta mi segui<br>
    siccome allor che seguitasti a Tebe<br>
    il mio divino genitor Tidèo,<br>
    de' loricati Achivi ambasciadore<br>
    attendati d'Asopo alla riviera.<br>
    Di placido messaggio egli a' Tebani<br>
    fu portator; ma fieri fatti ei fece<br>
    nel suo ritorno col favor tuo solo,<br>
    ché nume amico gli venivi al fianco.<br>
    E tu propizia a me pur vieni, o Dea,<br>
    e salvami. Sull'ara una giovenca<br>
    ti ferirò d'un anno, ampia la fronte,<br>
    ancor non doma, ancor del giogo intatta.<br>
    Questa darotti, e avrà dorato il corno.<br>
    Così pregaro, e gli esaudìa la Diva.<br>
    Implorata di Giove la possente<br>
    figlia Minerva, proseguîr la via<br>
    quai due lïoni, per la notte oscura,<br>
    per la strage, per l'armi e pe' cadaveri<br>
    sparsi in morta di sangue atra laguna.<br>
    Né d'altra parte ai forti Teucri Ettorre<br>
    permette il sonno; ma de' prenci e duci<br>
    chiama tutti i migliori a parlamento;<br>
    e raccolti, lor apre il suo consiglio.<br>
    Chi di voi mi promette un'alta impresa<br>
    per grande premio che il farà contento?<br>
    Darogli un cocchio, e di cervice altera<br>
    due corsieri, i miglior dell'oste achea<br>
    (taccio la fama che n'avrà nel mondo).<br>
    Questo dono otterrà chiunque ardisca<br>
    appressarsi alle navi, e cauto esplori<br>
    se sian, qual pria, guardate, o pur se domo<br>
    da nostre forze l'inimico or segga<br>
    a consulta di fuga, e le notturne<br>
    veglie trascuri affaticato e stanco.<br>
    Disse, e il silenzio li fe' tutti muti.<br>
    Era un certo Dolone infra' Troiani,<br>
    uom che di bronzo e d'oro era possente,<br>
    figlio d'Eumede banditor famoso,<br>
    deforme il volto, ma veloce il piede,<br>
    e fra cinque sirocchie unico e solo.<br>
    Si trasse innanzi il tristo, e così disse:<br>
    Ettore, questo cor l'incarco assume<br>
    d'avvicinarsi a quelle navi, e tutto<br>
    scoprir. Lo scettro mi solleva e giura<br>
    che l'èneo cocchio e i corridori istessi<br>
    del gran Pelìde mi darai: né vano<br>
    esploratore io ti sarò: né vôta<br>
    fia la tua speme. Nell'acheo steccato<br>
    penetrerò, mi spingerò fin dentro<br>
    l'agamennònia nave, ove a consulta<br>
    forse i duci si stan di pugna o fuga.<br>
    Sì disse, e l'altro sollevò lo scettro,<br>
    e giurò: Testimon Giove mi sia,<br>
    Giove il tonante di Giunon marito,<br>
    che da que' bei corsieri altri tirato<br>
    non verrà de' Troiani, e che tu solo<br>
    glorïoso n'andrai. - Fu questo il giuro,<br>
    ma sperso all'aura; e da quel giuro intanto<br>
    incitato Dolone in su le spalle<br>
    tosto l'arco gittossi, e la persona<br>
    della pelle vestì di bigio lupo:<br>
    poi chiuse il brutto capo entro un elmetto<br>
    che d'ispida faìna era munito.<br>
    Impugnò un dardo acuto, ed alle navi,<br>
    per non più ritornarne apportatore<br>
    di novelle ad Ettorre, incamminossi.<br>
    Lasciata de' cavalli e de' pedoni<br>
    la compagnia, Dolon spedito e snello<br>
    battea la strada. Se n'accorse Ulisse<br>
    alla pesta de' piedi, e a Dïomede<br>
    sommesso favellò: Sento qualcuno<br>
    venir dal campo, né so dir se spia<br>
    di nostre navi, o spogliator di morti.<br>
    Lasciam che via trapassi, e gli saremo<br>
    ratti alle spalle, e il piglierem. Se avvegna<br>
    ch'ei di corso ne vinca, tu coll'asta<br>
    indefesso l'incalza, e verso il lido<br>
    serralo sì, che alla città non fugga.<br>
    Uscîr di via, ciò detto, e s'appiattaro<br>
    tra' morti corpi; ed egli incauto e celere<br>
    oltrepassò. Ma lontanato appena,<br>
    quanto è un solco di mule (che de' buoi<br>
    traggono meglio il ben connesso aratro<br>
    nel profondo maggese), gli fur sopra:<br>
    ed egli, udito il calpestìo, ristette,<br>
    qualcun sperando che de' suoi venisse<br>
    per comando d'Ettorre a richiamarlo.<br>
    Ma giunti d'asta al tiro e ancor più presso,<br>
    li conobbe nemici. Allor dier lesti<br>
    l'uno alla fuga il piè, gli altri alla caccia.<br>
    Quai due d'aguzzo dente esperti bracchi<br>
    o lepre o caprïol pel bosco incalzano<br>
    senza dar posa, ed ei precorre e bela;<br>
    tali Ulisse e il Tidìde all'infelice<br>
    si stringono inseguendo, e precidendo<br>
    sempre ogni scampo. E già nel suo fuggire<br>
    verso le navi sul momento egli era<br>
    di mischiarsi alle guardie, allor che lena<br>
    crebbe Minerva e forza a Dïomede,<br>
    onde niun degli Achei vanto si desse<br>
    di ferirlo primiero, egli secondo.<br>
    Alza l'asta l'eroe, Ferma, gridando,<br>
    o ch'io di lancia ti raggiungo e uccido.<br>
    Vibra il telo in ciò dir, ma vibra in fallo<br>
    a bello studio: gli strisciò la punta<br>
    l'omero destro e conficcossi in terra.<br>
    Ristette il fuggitivo, e di paura<br>
    smorto tremando, della bocca uscìa<br>
    stridor di denti che batteano insieme.<br>
    L'aggiungono anelanti i due guerrieri,<br>
    l'afferrano alle mani, ed ei piangendo<br>
    grida: Salvate questa vita, ed io<br>
    riscatterolla. Ho gran ricchezza in casa<br>
    d'oro, di rame e lavorato ferro.<br>
    Di questi il padre mio, se nelle navi<br>
    vivo mi sappia degli Achei, faravvi<br>
    per la mia libertà dono infinito.<br>
    Via, fa cor, rispondea lo scaltro Ulisse,<br>
    né veruno di morte abbi sospetto,<br>
    ma dinne, e sii verace: Ed a qual fine<br>
    dal campo te ne vai verso le navi<br>
    tutto solingo pel notturno buio<br>
    mentre ogni altro mortal nel sonno ha posa?<br>
    A spogliar forse estinti corpi? o forse<br>
    Ettor ti manda ad ispïar de' Greci<br>
    i navili, i pensieri, i portamenti?<br>
    O tuo genio ti mena e tuo diletto?<br>
    E a lui tremante di terror Dolone:<br>
    Misero! mi travolse Ettore il senno,<br>
    e in gran disastro mi cacciò, giurando<br>
    che in don m'avrebbe del famoso Achille<br>
    dato il cocchio e i destrieri a questo patto,<br>
    ch'io di notte traessi all'inimico<br>
    ad esplorar se, come pria, guardate<br>
    sien le navi, o se voi dal nostro ferro<br>
    domi teniate del fuggir consiglio,<br>
    schivi di veglie, e di fatica oppressi.<br>
    Sorrise Ulisse, e replicò: Gran dono<br>
    certo ambiva il tuo cor, del grande Achille<br>
    i destrier. Ma domarli e cavalcarli<br>
    uom mortale non può, tranne il Pelìde<br>
    cui fu madre una Dea. Ma questo ancora<br>
    contami, e non mentire: Ove lasciasti,<br>
    qua venendoti, Ettorre? ove si stanno<br>
    i suoi guerrieri arnesi? ove i cavalli?<br>
    quai son de' Teucri le vigilie e i sonni?<br>
    quai le consulte? Bloccheran le navi?<br>
    O in Ilio torneran, vinto il nemico?<br>
    Gli rispose Dolon: Nulla del vero<br>
    ti tacerò. Co' suoi più saggi Ettorre<br>
    in parte da rumor scevra e sicura<br>
    siede a consiglio al monumento d'Ilo.<br>
    Ma le guardie, o signor, di che mi chiedi,<br>
    nulla del campo alla custodia è fissa.<br>
    Ché quanti in Ilio han focolar, costretti<br>
    son cotesti alla veglia, e a far la scolta<br>
    s'esortano a vicenda: ma nel sonno<br>
    tutti giacccion sommersi i collegati,<br>
    che da diverse regïon raccolti,<br>
    né figli avendo né consorte al fianco,<br>
    lasciano ai Teucri delle guardie il peso.<br>
    Ma dormon essi co' Troian confusi<br>
    (ripiglia Ulisse), o segregati? Parla,<br>
    ch'io vo' saperlo. - E a lui d'Eumede il figlio:<br>
    Ciò pure ti sporrò schietto e sincero.<br>
    Quei della Caria, ed i Peonii arcieri,<br>
    i Lelegi, i Caucóni ed i Pelasghi<br>
    tutto il piano occupâr che al mare inchina;<br>
    ma il pian di Timbra i Licii e i Misii alteri<br>
    e i frigii cavalieri, e con gli equestri<br>
    lor drappelli i Meonii. Ma dimande<br>
    tante perché? Se penetrar vi giova<br>
    nel nostro campo, ecco il quartier de' Traci<br>
    alleati novelli, che divisi<br>
    stansi ed estremi. Han duce Reso, il figlio<br>
    d'Eïonèo, e a lui vid'io destrieri<br>
    di gran corpo ammirandi e di bellezza,<br>
    una neve in candor, nel corso un vento.<br>
    Monta un cocchio costui tutto commesso<br>
    d'oro e d'argento, e smisurata e d'oro<br>
    (maraviglia a vedersi!) è l'armatura,<br>
    di mortale non già ma di celeste<br>
    petto sol degna. Che più dir? Traetemi<br>
    prigioniero alle navi, o in saldi nodi<br>
    qui lasciatemi avvinto infin che pure<br>
    vi ritorniate, e siavi chiaro a prova<br>
    se fu verace il labbro o menzognero.<br>
    Lo guatò bieco Dïomede, e disse:<br>
    Da che ti spinse in poter nostro il fato,<br>
    Dolon, di scampo non aver lusinga,<br>
    benché tu n'abbia rivelato il vero.<br>
    Se per riscatto o per pietà disciolto<br>
    ti mandiam, tu per certo ancor di nuovo<br>
    alle navi verresti esploratore,<br>
    o inimico palese in campo aperto.<br>
    Ma se qui perdi per mia man la vita,<br>
    più d'Argo ai figli non sarai nocente.<br>
    Disse; e il meschino già la man stendea<br>
    supplice al mento; ma calò di forza<br>
    quegli il brando sul collo, e ne recise<br>
    ambe le corde. La parlante testa<br>
    rotolò nella polve. Allor dal capo<br>
    gli tolsero l'elmetto, e l'arco e l'asta<br>
    e la lupina pelle. In man solleva<br>
    le tolte spoglie Ulisse, e a te, Minerva<br>
    predatrice, sacrandole, sì prega:<br>
    Godi di queste, o Dea, ché te primiera<br>
    de' Celesti in Olimpo invocheremo;<br>
    ma di nuovo propizia ai padiglioni<br>
    or tu de' traci cavalier ne guida.<br>
    Disse, e le spoglie su la cima impose<br>
    d'un tamarisco, e canne e ramoscelli<br>
    sterpando intorno, e di lor fatto un fascio,<br>
    segnal lo mette che per l'ombra incerta<br>
    nel loro ritornar lo sguardo avvisi.<br>
    Quindi inoltrâr pestando sangue ed armi,<br>
    e fur tosto de' Traci allo squadrone.<br>
    Dormìano infranti di fatica, e stesi<br>
    in tre file, coll'armi al suol giacenti<br>
    a canto a ciascheduno. Ognun de' duci<br>
    tiensi dappresso due destrier da giogo:<br>
    dorme Reso nel mezzo; e a lui vicino<br>
    stansi i cavalli colle briglie avvinti<br>
    all'estremo del cocchio. Avvisto il primo<br>
    si fu di Reso Ulisse, e a Dïomede<br>
    l'additò: Dïomede, ecco il guerriero,<br>
    ecco i destrier che dianzi n'avvisava<br>
    quel Dolon che uccidemmo. Or tu fuor metti<br>
    l'usata gagliardìa, che qui passarla<br>
    neghittoso ed armato onta sarebbe.<br>
    Sciogli tu quei cavalli, o a morte mena<br>
    costor, ché de' cavalli è mia la cura.<br>
    Disse, e spirò Minerva a Dïomede<br>
    robustezza divina. A dritta, a manca<br>
    fora, taglia ed uccide, e degli uccisi<br>
    il gemito la muta aria ferìa.<br>
    Corre sangue il terren: come lïone<br>
    sopravvenendo al non guardato gregge<br>
    scagliarsi, e capre e agnelle empio diserta;<br>
    tal nel mezzo de' Traci è Dïomede.<br>
    Già dodici n'avea trafitti; e quanti<br>
    colla spada ne miete il valoroso,<br>
    tanti n'afferra dopo lui d'un piede<br>
    lo scaltro Ulisse, e fuor di via li tira,<br>
    nettando il passo a' bei destrieri, ond'elli<br>
    alla strage non usi in cor non tremino,<br>
    le morte salme calpestando. Intanto<br>
    piomba su Reso il fier Tidìde, e priva<br>
    lui tredicesmo della dolce vita.<br>
    Sospirante lo colse ed affannoso<br>
    perché per opra di Minerva apparso<br>
    appunto in quella gli pendea sul capo,<br>
    tremenda visïon, d'Enide il figlio.<br>
    Scioglie Ulisse i destrieri, e colle briglie<br>
    accoppiati, di mezzo a quella torma<br>
    via li mena, e coll'arco li percuote<br>
    (ché tor dal cocchio non pensò la sferza),<br>
    e d'un fischio fa cenno a Dïomede.<br>
    Ma questi in mente discorrea più arditi<br>
    fatti, e dubbiava se dar mano al cocchio<br>
    d'armi ingombro si debba, e pel timone<br>
    trarlo; o se imposto alle gagliarde spalle<br>
    via sel porti di peso; o se prosegua<br>
    d'altri più Traci a consumar le vite.<br>
    In questo dubbio gli si fece appresso<br>
    Minerva, e disse: Al partir pensa, o figlio<br>
    dell'invitto Tidèo, riedi alle navi,<br>
    se tornarvi non vuoi cacciato in fuga,<br>
    e che svegli i Troiani un Dio nemico.<br>
    Udì l'eroe la Diva, e ratto ascese<br>
    su l'uno de' corsier, su l'altro Ulisse<br>
    che via coll'arco li tempesta, e quelli<br>
    alle navi volavano veloci.<br>
    Il signor del sonante arco d'argento<br>
    stavasi Apollo alla vedetta, e vista<br>
    seguir Minerva del Tidìde i passi,<br>
    adirato alla Dea, mischiossi in mezzo<br>
    alle turbe troiane, e Ipocoonte<br>
    svegliò, de' Traci consigliero, e prode<br>
    consobrino di Reso. Ed ei balzando<br>
    dal sonno, e de' cavalli abbandonato<br>
    il quartiero mirando, e palpitanti<br>
    nella morte i compagni, e lordo tutto<br>
    di sangue il loco, urlò di doglia, e forte<br>
    chiamò per nome il suo diletto amico;<br>
    e un trambusto levossi e un alto grido<br>
    degli accorrenti Troi, che l'arduo fatto<br>
    dei due fuggenti contemplâr stupiti.<br>
    Giungean questi frattanto ove d'Ettorre<br>
    avean l'incauto esploratore ucciso.<br>
    Qui ferma Ulisse de' corsieri il volo:<br>
    balza il Tidìde a terra, e nelle mani<br>
    dell'itaco guerrier le sanguinose<br>
    spoglie deposte, rapido rimonta<br>
    e flagella i corsier che verso il mare<br>
    divorano la via volonterosi.<br>
    Primo udinne il romor Nestore, e disse:<br>
    O amici, o degli Achei principi e duci,<br>
    non so se falso il cor mi parli o vero;<br>
    pur dirò: mi ferisce un calpestìo<br>
    di correnti cavalli. Oh fosse Ulisse!<br>
    Oh fosse Dïomede, che veloci<br>
    gli adducessero a noi tolti a' Troiani!<br>
    Ma mi turba timor che a questi prodi<br>
    non avvegna fra' Teucri un qualche danno.<br>
    Finite non avea queste parole,<br>
    che i campioni arrivâr. Balzaro a terra;<br>
    e con voci di plauso e con allegro<br>
    toccar di mani gli accogliean gli amici.<br>
    Nestore il primo interrogolli: O sommo<br>
    degli Achivi splendore, inclito Ulisse,<br>
    che destrieri son questi? ove rapiti?<br>
    nel campo forse de' Troiani? o dielli<br>
    fattosi a voi d'incontro un qualche iddio?<br>
    Sono ai raggi del Sol pari in candore<br>
    mirabilmente; ed io che sempre in mezzo<br>
    a' Troiani m'avvolgo, e, benché veglio<br>
    guerrier, restarmi neghittoso abborro,<br>
    io né questi né pari altri corsieri<br>
    unqua vidi né seppi. Onde per via<br>
    qualcun mi penso degli Dei v'apparve,<br>
    e ven fe' dono; perocché voi cari<br>
    siete al gran Giove adunator di nembi,<br>
    e alla figlia di Giove alma Minerva.<br>
    Nestore, gloria degli Achei, rispose<br>
    l'accorto Ulisse, agevolmente un Dio<br>
    potrìa darli, volendo, anco migliori,<br>
    ché gli Dei ponno più d'assai. Ma questi,<br>
    di che chiedi, son traci e qua di poco<br>
    giunti: al re loro e a dodici de' primi<br>
    suoi compagni diè morte Dïomede,<br>
    e tredicesmo un altro n'uccidemmo<br>
    dai teucri duci esplorator spedito<br>
    del nostro campo. - Così detto, spinse<br>
    giubilando oltre il fosso i corridori,<br>
    e festeggianti lo seguîr gli Achivi.<br>
    Giunto al suo regio padigion, legolli<br>
    con salda briglia alle medesme greppie<br>
    ove dolci pascen biade i corsieri<br>
    Dïomedèi. Ulisse all'alta poppa<br>
    le spoglie di Dolon sospende, e a Palla<br>
    prepararsi comanda un sacrificio.<br>
    Tersero quindi entrambi alla marina<br>
    l'abbondante sudor, gambe lavando<br>
    e collo e fianchi. Riforbito il corpo<br>
    e ricreato il cor, si ripurgaro<br>
    nei nitidi lavacri. Indi odorosi<br>
    di pingue oliva si sedeano a mensa<br>
    pieni i nappi votando, ed a Minerva<br>
    libando di Lïèo l'almo licore.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade09.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade11.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
