<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Quarto</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade03.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade05.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Quarto</strong></font></p>
    <p ALIGN="CENTER">Nell'auree sale dell'Olimpo accolti<br>
    intorno a Giove si sedean gli Dei<br>
    a consulta. Fra lor la veneranda<br>
    Ebe versava le nettaree spume,<br>
    e quelli a gara con alterni inviti<br>
    l'auree tazze vôtavano mirando<br>
    la troiana città. Quand'ecco il sommo<br>
    Saturnio, inteso ad irritar Giunone,<br>
    con un obliquo paragon mordace<br>
    così la punse: Due possenti Dive<br>
    aiutatrici ha Menelao, l'Argiva<br>
    Giuno e Minerva Alalcomènia. E pure<br>
    neghittose in disparte ambo si stanno<br>
    sol del vederlo dilettate. Intanto<br>
    fida al fianco di Paride l'amica<br>
    del riso Citerea lungi respinge<br>
    dal suo caro la Parca; e dianzi, in quella<br>
    ch'ei morto si tenea, servollo in vita.<br>
    Rimasta è al forte Menelao la palma;<br>
    ma l'alto affar non è compiuto, e a noi<br>
    tocca il condurlo, e statuir se guerra<br>
    fra le due genti rinnovar si debba,<br>
    od in pace comporle. Ove la pace<br>
    tutti appaghi gli Dei, stia Troia, e in Argo<br>
    con la consorte Menelao ritorni.<br>
    Strinser, fremendo a questo dir, le labbia<br>
    Giuno e Minerva, che vicin sedute<br>
    venìan de' Teucri macchinando il danno.<br>
    Quantunque al padre fieramente irata<br>
    tacque Minerva e non fiatò. Ma l'ira<br>
    non contenne Giunone, e sì rispose:<br>
    Acerbo Dio, che parli? A far di tante<br>
    armate genti accolta, alla ruïna<br>
    di Priamo e de' suoi figli, ho stanchi i miei<br>
    immortali corsieri; e tu pretendi<br>
    frustrar la mia fatica, ed involarmi<br>
    de' miei sudori il frutto? Eh ben t'appaga;<br>
    ma di noi tutti non sperar l'assenso.<br>
    Feroce Diva, replicò sdegnoso<br>
    l'adunator de' nembi, e che ti fêro,<br>
    e Priamo e i Priamìdi, onde tu debba<br>
    voler sempre di Troia il giorno estremo?<br>
    La tua rabbia non fia dunque satolla<br>
    se non atterri d'Ilïon le porte,<br>
    e sull'infrante mura non ti bevi<br>
    del re misero il sangue e de' suoi figli<br>
    e di tutti i Troiani? Or su, fa come<br>
    più ti talenta, onde fra noi sorgente<br>
    d'acerbe risse in avvenir non sia<br>
    questo dissidio: ma riponi in petto<br>
    le mie parole. Se desìo me pure<br>
    prenderà d'atterrar qualche a te cara<br>
    città, non porre a' miei disdegni inciampo,<br>
    e liberi li lascia. A questo patto<br>
    Troia io pur t'abbandono, e di mal cuore;<br>
    ché, di quante città contempla in terra<br>
    l'occhio del sole e dell'eteree stelle,<br>
    niuna io m'aggio più cara ed onorata<br>
    come il sacro Ilïone e Priamo e tutta<br>
    di Priamo pur la bellicosa gente:<br>
    perocché l'are mie per lor di sacre<br>
    opìme dapi abbondano mai sempre,<br>
    e di libami e di profumi, onore<br>
    solo alle dive qualità sortito.<br>
    Compose a questo dir la veneranda<br>
    Giuno gli sguardi maestosi, e disse:<br>
    Tre cittadi sull'altre a me son care<br>
    Argo, Sparta, Micene; e tu le struggi<br>
    se odiose ti sono. A lor difesa<br>
    né man né lingua moverò; ché quando<br>
    pure impedir lo ti volessi, indarno<br>
    il tentarlo uscirìa, sendo d'assai<br>
    tu più forte di me. Ma dritto or parmi<br>
    che tu vano non renda il mio disegno,<br>
    ch'io pur son nume, e a te comune io traggo<br>
    l'origine divina, io dell'astuto<br>
    Saturno figlia, e in alto onor locata,<br>
    perché nacqui sorella e perché moglie<br>
    son del re degli Dei. Facciam noi dunque<br>
    l'un dell'altro il volere, e il seguiranno<br>
    gli altri Eterni. Or tu ratto invìa Minerva<br>
    fra i due commossi eserciti, onde spinga<br>
    i Troiani ad offendere primieri,<br>
    rotto l'accordo, i baldanzosi Achei.<br>
    Assentì Giove al detto, ed a Minerva,<br>
    Scendi, disse, veloce, e fa che i Teucri<br>
    primi offendan gli Achei, turbando il patto.<br>
    A Minerva, per sé già desïosa,<br>
    sprone aggiunse quel cenno. In un baleno<br>
    dall'Olimpo calò. Quale una stella<br>
    cui portento a' nocchieri o a numerose<br>
    schiere d'armati scintillante e chiara<br>
    invìa talvolta di Saturno il figlio;<br>
    tale in vista precipita dall'alto<br>
    Minerva in terra, e piantasi nel mezzo.<br>
    Stupîr Teucri ed Achivi all'improvvisa<br>
    visïone, e talun disse al vicino:<br>
    Arbitro della guerra oggi vuol Giove<br>
    per certo rinnovar fra un campo e l'altro<br>
    l'acerba pugna, o confermar la pace.<br>
    La Dea mischiossi tra la folta intanto<br>
    delle turbe troiane, e la sembianza<br>
    di Laòdoco assunta (un valoroso<br>
    d'Antènore figliuol) si pose in traccia<br>
    del dëiforme Pandaro. Trovollo<br>
    stante in piedi nel mezzo al clipeato<br>
    stuolo de' forti che l'avea seguìto<br>
    dalle rive d'Esepo. Appropinquossi<br>
    a lui la Diva, e disse: Inclito germe<br>
    di Licaon, vuoi tu ascoltarmi? Ardisci,<br>
    vibra nel petto a Menelao la punta<br>
    d'un veloce quadrello. E grazia e lode<br>
    te ne verrà dai Dardani e dal prence<br>
    Paride in prima, che d'illustri doni<br>
    colmeratti, vedendo il suo rivale<br>
    montar sul rogo, dal tuo stral trafitto.<br>
    Su via dunque, dardeggia il burbanzoso<br>
    Atride, e al licio saettante Apollo<br>
    prometti che, tornato al patrio tetto<br>
    nella sacra Zelèa, darai di scelti<br>
    primogeniti agnelli un'ecatombe.<br>
    Così disse Minerva, e dello stolto<br>
    persuase il pensier. Diè mano ei tosto<br>
    al bell'arco, già spoglia di lascivo<br>
    capro agreste. L'aveva egli d'agguato,<br>
    mentre dal cavo d'una rupe uscìa,<br>
    colto nel petto, e su la rupe steso<br>
    resupino. Sorgevano alla belva<br>
    lunghe sedici palmi su l'altera<br>
    fronte le corna. Artefice perito<br>
    le polì, le congiunse, e di lucenti<br>
    anelli d'oro ne fregiò le cime.<br>
    Tese quest'arco, e dolcemente a terra<br>
    Pandaro l'adagiò. Dinanzi a lui<br>
    protendono le targhe i fidi amici,<br>
    onde assalito dagli Achei non vegna,<br>
    pria ch'egli il marzio Menelao percuota.<br>
    Scoperchiò la faretra, ed un alato<br>
    intatto strale ne cavò, sorgente<br>
    di lagrime infinite. Indi sul nervo<br>
    l'adattando promise al licio Apollo<br>
    di primonati agnelli un'ecatombe<br>
    ritornato in Zelèa. Tirò di forza<br>
    colla cocca la corda, alla mammella<br>
    accostò il nervo, all'arco il ferro, e fatto<br>
    dei tesi estremi un cerchio, all'improvviso<br>
    l'arco e il nervo fischiar forte s'udiro,<br>
    e lo strale fuggì desideroso<br>
    di volar fra le turbe. Ma non fûro<br>
    immemori di te, tradito Atride,<br>
    in quel punto gli Dei. L'armipotente<br>
    figlia di Giove si parò davanti<br>
    al mortifero telo, e dal tuo corpo<br>
    lo devïò sollecita, siccome<br>
    tenera madre che dal caro volto<br>
    del bambino che dorme un dolce sonno,<br>
    scaccia l'insetto che gli ronza intorno.<br>
    Ella stessa la Dea drizzò lo strale<br>
    ove appunto il bel cinto era frenato<br>
    dall'auree fibbie, e si stendea davanti<br>
    qual secondo torace. Ivi l'acerbo<br>
    quadrello cadde, e traforando il cinto<br>
    nel panzeron s'infisse e nella piastra<br>
    che dalle frecce il corpo gli schermìa.<br>
    Questa gli valse allor d'assai, ma pure<br>
    passolla il dardo, e ne sfiorò la pelle,<br>
    sì che tosto diè sangue la ferita.<br>
    Come quando meonia o caria donna<br>
    tinge d'ostro un avorio, onde fregiarne<br>
    di superbo destriero le mascelle;<br>
    molti d'averlo cavalieri han brama;<br>
    ma in chiusa stanza ei serbasi bel dono<br>
    a qualche sire, adornamento e pompa<br>
    del cavallo ed in un del cavaliero:<br>
    così di sangue imporporossi, Atride,<br>
    la tua bell'anca, e per lo stinco all'imo<br>
    calcagno corse la vermiglia riga.<br>
    Raccapricciossi a questa vista il rege<br>
    Agamennón, raccapricciò lo stesso<br>
    marzïal Menelao; ma quando ei vide<br>
    fuor della polpa l'amo dello strale,<br>
    gli tornò tosto il core, e si rïebbe.<br>
    Per man tenealo intanto Agamennóne,<br>
    ed altamente fra i dolenti amici<br>
    sospirando dicea: Caro fratello,<br>
    perché qui morto tu mi fossi, io dunque<br>
    giurai l'accordo, te mettendo solo<br>
    per gli Achivi a pugnar contra i Troiani,<br>
    contra i Troiani che l'accordo han rotto,<br>
    e a tradimento ti ferîr? Ma vano<br>
    non andrà delle vittime il giurato<br>
    sangue, né i puri libamenti ai numi,<br>
    né la fé delle destre. Il giusto Giove<br>
    può differire ei sì, ma non per certo<br>
    obblïar la vendetta; e caro un giorno<br>
    colle lor teste, colle mogli e i figli<br>
    ne pagheranno gli spergiuri il fio.<br>
    Tempo verrà (di questo ho certo il core)<br>
    ch'Ilio e Priamo perisca, e tutta insieme<br>
    la sua perfida gente. Dall'eccelso<br>
    etereo seggio scoterà sovr'essi<br>
    l'egida orrenda di Saturno il figlio<br>
    di tanta frode irato; e non cadranno<br>
    vôti i suoi sdegni. Ma d'immenso lutto<br>
    tu cagion mi sarai, dolce fratello,<br>
    se morte tronca de' tuoi giorni il corso.<br>
    Sorgerà negli Achei vivo il desìo<br>
    del patrio suolo, e d'onta carco in Argo<br>
    io tornerommi, e lasceremo ai Teucri,<br>
    glorïoso trofeo, la tua consorte.<br>
    Putride intanto nell'iliaca terra<br>
    l'ossa tue giaceran, senz'aver dato<br>
    fine all'impresa, e il tumulo del mio<br>
    prode fratello un qualche Teucro altero<br>
    calpestando, dirà: Possa i suoi sdegni<br>
    satisfar così sempre Agamennóne,<br>
    siccome or fece, senza pro guidando<br>
    l'argoliche falangi a questo lido,<br>
    d'onde scornato su le vote navi<br>
    alla patria tornò, qui derelitto<br>
    l'illustre Menelao. Sì fia ch'ei dica;<br>
    e allor mi s'apra sotto i piè la terra.<br>
    Ti conforta, rispose il biondo Atride,<br>
    né co' lamenti spaventar gli Achivi.<br>
    In mortal parte non ferì l'acuto<br>
    dardo: di sopra il ricamato cinto<br>
    mi difese, e di sotto la corazza<br>
    e questa fascia che di ferrea lama<br>
    buon fabbro foderò. - Sì voglia il cielo,<br>
    diletto Menelao, l'altro riprese.<br>
    Intanto tratterà medica mano<br>
    la tua ferita, e farmaco porravvi<br>
    atto a lenire ogni dolor. - Si volse<br>
    all'araldo, ciò detto, e, Va, soggiunse,<br>
    vola, o Taltibio, e fa che ratto il figlio<br>
    d'Esculapio, divin medicatore,<br>
    Macaon qua ne vegna, e degli Achei<br>
    al forte duce Menelao soccorra,<br>
    cui di freccia ferì qualche troiano<br>
    o licio saettier che sé di gloria,<br>
    noi di lutto coprì. - Disse, e l'araldo<br>
    tra le falangi achee corse veloce<br>
    in traccia dell'eroe. Ritto lo vide<br>
    fra lo stuolo de' prodi che da Tricca<br>
    altrice di corsier l'avea seguìto:<br>
    appressossi, e con rapide parole,<br>
    Vien, gli disse, t'affretta, o Macaone;<br>
    Agamennón ti chiama: il valoroso<br>
    Menelao fu di stral colto da qualche<br>
    licio arciero o troiano che superbo<br>
    va del nostro dolor. Corri, e lo sana.<br>
    Al tristo annunzio si commosse il figlio<br>
    d'Esculapio; e veloci attraversando<br>
    il largo campo acheo, fur tosto al loco<br>
    ove al ferito dëiforme Atride<br>
    facean cerchio i migliori. Incontanente<br>
    dal balteo estrasse Macaon lo strale,<br>
    di cui curvârsi nell'uscir gli acuti<br>
    ami: disciolse ei quindi il vergolato<br>
    cinto e il torace colla ferrea fascia<br>
    sovrapposta; e scoperta la ferita,<br>
    succhionne il sangue, e destro la cosparse<br>
    dei lenitivi farmaci che al padre,<br>
    d'amor pegno, insegnati avea Chirone.<br>
    Mentre questi alla cura intenti sono<br>
    del bellicoso Atride, ecco i Troiani<br>
    marciar di nuovo con gli scudi al petto,<br>
    e di nuovo gli Achei l'armi vestire<br>
    di battaglia bramosi. Allor vedevi<br>
    non assonnarsi, non dubbiar, né pugna<br>
    schivar l'illustre Agamennón; ma ratto<br>
    volar nel campo della gloria. Il carro<br>
    e i fervidi destrier tratti in disparte<br>
    lascia all'auriga Eurimedonte, figlio<br>
    del Piraìde Tolomèo; gl'impone<br>
    di seguirlo vicin, mentre pel campo<br>
    ordinando le turbe egli s'aggira,<br>
    onde accorrergli pronto ove stanchezza<br>
    gli occupasse le membra. Egli pedone<br>
    scorre intanto le file, e quanti all'armi<br>
    affrettarsi ne vede, ei colla voce<br>
    fortemente gl'incuora, e grida: Argivi,<br>
    niun rallenti le forze: il giusto Giove<br>
    bugiardi non aiuta: chi primiero<br>
    l'accordo vïolò, pasto vedrassi<br>
    di voraci avoltoi, mentre captive<br>
    le dilette lor mogli in un co' figli<br>
    noi nosco condurremo, Ilio distrutto.<br>
    Quanti poi ne scorgea ritrosi e schivi<br>
    della battaglia, con irati accenti<br>
    li rabbuffando, O Argivi, egli dicea,<br>
    o guerrier da balestra, o vitupèri!<br>
    Non vi prende vergogna? A che vi state<br>
    istupiditi come zebe, a cui,<br>
    dopo scorso un gran campo, la stanchezza<br>
    ruba il piede e la lena? E voi del pari<br>
    allibiti al pugnar vi sottraete.<br>
    Aspettate voi forse che il nemico<br>
    alla spiaggia s'accosti ove ritratte<br>
    stan sul secco le prore, onde si vegga<br>
    se Giove allor vi stenderà la mano?<br>
    Così imperando trascorrea le schiere.<br>
    Venne ai Cretesi; e li trovò che all'armi<br>
    davan di piglio intorno al bellicoso<br>
    Idomenèo. Per vigorìa di forze<br>
    pari a fiero cinghiale Idomenèo<br>
    guidava l'antiguardia, e Merïone<br>
    la retroguardia. Del vederli allegro<br>
    il sir de' forti Atride al re cretese<br>
    con questo dolce favellar si volse:<br>
    Idomenèo, te sopra i Dànai tutti<br>
    cavalieri veloci in pregio io tegno,<br>
    sia nella guerra, sia nell'altre imprese,<br>
    sia ne' conviti, allor che ne' crateri<br>
    d'almo antico lïeo versan la spuma<br>
    i supremi tra' Greci. Ove degli altri<br>
    chiomati Achivi misurato è il nappo,<br>
    il tuo del par che il mio sempre trabocca,<br>
    quando ti prende di bombar la voglia.<br>
    Or entra nella pugna, e tal ti mostra<br>
    qual dianzi ti vantasti. - E de' Cretensi<br>
    a lui lo duce: Atride, io qual già pria<br>
    t'impromisi e giurai, fido compagno<br>
    per certo ti sarò. Ma tu rinfiamma<br>
    gli altri Achivi a pugnar senza dimora.<br>
    Rupper l'accordo i Teucri, e perché primi<br>
    del patto vïolâr la santitate,<br>
    sul lor capo cadran morti e ruïne.<br>
    Disse; e gioioso proseguì l'Atride<br>
    fra le caterve la rivista, e venne<br>
    degli Aiaci alla squadra. In tutto punto<br>
    metteansi questi, e li seguìa di fanti<br>
    un nugolo. Siccome allor che scopre<br>
    d'alto loco il pastor nube che spinta<br>
    su per l'onde da Cauro s'avvicina,<br>
    e bruna più che pece il mar vïaggia,<br>
    grave il seno di nembi; inorridito<br>
    ei la guarda, ed affretta alla spelonca<br>
    le pecorelle; così negre ed orride<br>
    per gli scudi e per l'aste si moveano<br>
    sotto gli Aiaci accolte le falangi<br>
    de' giovani veloci al rio conflitto.<br>
    Allegrossi a tal vista Agamennóne,<br>
    e a' lor duci converso in presti accenti,<br>
    Aiaci, ei disse, condottieri egregi<br>
    de' loricati Achivi, io non v'esorto,<br>
    (ciò fôra oltraggio) a inanimar le vostre<br>
    schiere; già per voi stessi a fortemente<br>
    pugnar le stimolate. Al sommo Giove<br>
    e a Pallade piacesse e al santo Apollo,<br>
    che tal coraggio in ogni petto ardesse,<br>
    e tosto presa ed adeguata al suolo<br>
    per le man degli Achei Troia cadrebbe.<br>
    Così detto lasciolli, e procedendo<br>
    a Nestore arrivò, Nestore arguto<br>
    de' Pilii arringator, che in ordinanza<br>
    i suoi prodi metteva, e alla battaglia<br>
    li concitava. Stavangli dintorno<br>
    il grande Pelagonte ed Alastorre,<br>
    e il prence Emone e Cromio, ed il pastore<br>
    di popoli Biante. In prima ei pose<br>
    alla fronte coi carri e coi cavalli<br>
    i cavalieri, e al retroguardo i fanti,<br>
    che molti essendo e valorosi, il vallo<br>
    formavano di guerra. Indi nel mezzo<br>
    i codardi rinchiuse, onde forzarli<br>
    lor mal grado a pugnar. Ma innanzi a tutto<br>
    porge ricordo ai combattenti equestri<br>
    di frenar lor cavalli, e non mischiarsi<br>
    confusamente nella folla. - Alcuno<br>
    non sia, soggiunse, che in suo cor fidando<br>
    e nell'equestre maestrìa, s'attenti<br>
    solo i Teucri affrontar di schiera uscito:<br>
    né sia chi retroceda; ché cedendo<br>
    si sgagliarda il soldato. Ognun che sceso<br>
    dal proprio carro l'ostil carro assalga,<br>
    coll'asta bassa investalo, ché meglio<br>
    sì pugnando gli torna. Con quest'arte,<br>
    con questa mente e questo ardir nel petto<br>
    le città rovesciâr gli antichi eroi.<br>
    Il canuto così mastro di guerra<br>
    le sue genti animava. In lui fissando<br>
    gli occhi l'Atride, giubilonne, e tosto<br>
    queste parole gli drizzò: Buon veglio,<br>
    oh t'avessi tu salde le ginocchia<br>
    e saldi i polsi come hai saldo il core!<br>
    La ria vecchiezza, che a null'uom perdona,<br>
    ti logora le forze: ah perché d'altro<br>
    guerrier non grava la crudel le spalle!<br>
    perché de' tuoi begli anni è morto il fiore!<br>
    Ed il gerenio cavalier rispose:<br>
    Atride, al certo bramerei pur io<br>
    quelle forze ch'io m'ebbi il dì che morte<br>
    diedi all'illustre Ereutalion. Ma tutti<br>
    tutto ad un tempo non comparte Giove<br>
    i suoi doni al mortal. Rideami allora<br>
    gioventude: or mi doma empia vecchiezza.<br>
    Ma qual pur sono mi starò nel mezzo<br>
    de' cavalieri nella pugna, e gli altri<br>
    gioverò di parole e di consiglio,<br>
    ché questo è officio de' provetti. Dêssi<br>
    lasciar dell'aste il tiro ai giovinetti<br>
    di me più destri e nel vigor securi.<br>
    Disse; e lieto l'Atride oltrepassando<br>
    venne al Petìde Menestèo, perito<br>
    di cocchi guidator, ritto nel mezzo<br>
    de' suoi prodi Cecròpii. Eragli accanto<br>
    lo scaltro Ulisse colle forti schiere<br>
    de' Cefaleni, che non anco udito<br>
    di guerra il grido avean, poiché le teucre<br>
    e l'argive falangi allora allora<br>
    cominciavan le mosse: e questi in posa<br>
    aspettavan che stuolo altro d'Achei<br>
    impeto fêsse ne' Troiani il primo,<br>
    e ingaggiasse battaglia. In quello stato<br>
    li sorprese l'Atride; e corruccioso<br>
    fe' dal labbro volar questa rampogna:<br>
    Petìde Menestèo, figlio non degno<br>
    d'un alunno di Giove, e tu d'inganni<br>
    astuto fabbro, a che tremanti state<br>
    gli altri aspettando, e separati? A voi<br>
    entrar conviensi nella mischia i primi,<br>
    perché primi io vi chiamo anche ai conviti<br>
    ch'ai primati imbandiscono gli Achei.<br>
    Ivi il saìme saporar vi giova<br>
    delle carni arrostite, e a piena gola<br>
    di soave lïeo cioncar le tazze.<br>
    Or vi giova esser gli ultimi, e vi fôra<br>
    grato il veder ben dieci squadre achee<br>
    innanzi a voi scagliarsi entro il conflitto.<br>
    Lo guatò bieco Ulisse, e gli rispose:<br>
    Qual detto, Atride, ti fuggì di bocca?<br>
    E come ardisci di chiamarne in guerra<br>
    neghittosi? Allorché contra i Troiani<br>
    daran principio al rio marte gli Achei,<br>
    vedrai, se il brami e te ne cal, vedrai<br>
    nelle dardanie file antesignane<br>
    di Telemaco il padre. Or cianci al vento.<br>
    Veduto il cruccio dell'eroe, sorrise<br>
    l'Atride, e dolce ripigliò: Divino<br>
    di Laerte figliuol, sagace Ulisse,<br>
    né sgridarti vogl'io, né comandarti<br>
    fuor di stagione, ch'io ben so che in petto<br>
    volgi pensieri generosi, e senti<br>
    ciò ch'io pur sento. Or vanne, e pugna; e s'ora<br>
    dal labbro mi fuggì cosa mal detta,<br>
    ripareremla in altro tempo. Intanto<br>
    ne disperdano i numi ogni ricordo.<br>
    Ciò detto, gli abbandona, e ad altri ei passa;<br>
    e ritto in piedi sul lucente cocchio<br>
    il magnanimo figlio di Tidèo<br>
    Diomede ritrova. Al fianco ha Stènelo,<br>
    prole di Capanèo. Si volse il sire<br>
    Agamennóne a Diomede, e ratto<br>
    con questi accenti rampognollo: Ahi figlio<br>
    del bellicoso cavalier Tidèo,<br>
    di che paventi? Perché guardi intorno<br>
    le scampe della pugna? Ah! non solea<br>
    così Tidèo tremar; ma precorrendo<br>
    d'assai gli amici, co' nemici ei primo<br>
    s'azzuffava. Ciascun che ne' guerrieri<br>
    travagli il vide, lo racconta. In vero<br>
    né compagno io gli fui né testimone,<br>
    ma udii che ogni altro di valore ei vinse.<br>
    Ben coll'illustre Polinice un tempo<br>
    senz'armati in Micene ospite ei venne,<br>
    onde far gente che alle sacre mura<br>
    li seguisse di Tebe, a cui già mossa<br>
    avean la guerra; e ne fêr ressa e preghi<br>
    per ottenerne generosi aiuti;<br>
    e volevam noi darli, e la domanda<br>
    tutta appagar; ma con infausti segni<br>
    Giove da tanto ne distolse. Or come<br>
    gli eroi si fûro dipartiti e giunti<br>
    dopo molto cammino al verdeggiante<br>
    giuncoso Asopo, ambasciatore a Tebe<br>
    spedîr Tidèo gli Achivi. Andovvi, e molti<br>
    banchettanti Cadmei trovò del forte<br>
    Eteòcle alle mense. In mezzo a loro,<br>
    quantunque estrano e solo, il cavaliero<br>
    senza punto temer tutti sfidolli<br>
    al paragon dell'armi, e tutti ei vinse,<br>
    col favor di Minerva. Irati i vinti<br>
    di cinquanta guerrieri, al suo ritorno,<br>
    gli posero un agguato. Eran lor duci<br>
    l'Emonide Meone, uom d'almo aspetto,<br>
    e d'Autofano il figlio Licofonte,<br>
    intrepido campion. Tidèo gli uccise<br>
    tutti, ed un solo per voler de' numi,<br>
    il sol Meone rimandonne a Tebe.<br>
    Tal fu l'etòlo eroe, padre di prole<br>
    miglior di lingua, ma minor di fatti.<br>
    Non rispose all'acerbo il valoroso<br>
    Tidìde, e rispettò del venerando<br>
    rege il rabbuffo; ma rispose il figlio<br>
    del chiaro Capanèo, dicendo: Atride,<br>
    non mentir quando t'è palese il vero.<br>
    Migliori assai de' nostri padri a dritto<br>
    noi ci vantiam. Noi Tebe e le sue sette<br>
    porte espugnammo: e nondimen più scarsi<br>
    eran gli armati che guidammo al sacro<br>
    muro di Marte, ne' divini auspìci<br>
    fidando e in Giove. Per l'opposto quelli<br>
    peccâr d'insano ardire e vi periro.<br>
    Non pormi adunque in onor pari i padri.<br>
    Gli volse un guardo di traverso il forte<br>
    Tidìde, e ripigliò: T'accheta, amico,<br>
    ed obbedisci al mio parlar. Non io,<br>
    se il re supremo Agamennóne istiga<br>
    alla pugna gli Achei, non io lo biasmo.<br>
    Fia sua la gloria, se, domati i Teucri,<br>
    noi la sacra cittade espugneremo,<br>
    e suo, se spenti noi cadremo, il lutto.<br>
    Dunque a dar prove di valor si pensi.<br>
    Disse, e armato balzò dal cocchio in terra.<br>
    Orrendamente risonâr sul petto<br>
    l'armi al re concitato, a tal che preso<br>
    n'avrìa spavento ogni più fermo core.<br>
    Siccome quando al risonante lido,<br>
    di Ponente al soffiar, l'uno sull'altro<br>
    del mar si spinge il flutto; e prima in alto<br>
    gonfiasi, e poscia su la sponda rotto<br>
    orribilmente freme, e intorno agli erti<br>
    scogli s'arriccia, li sormonta, e in larghi<br>
    sprazzi diffonde la canuta spuma:<br>
    incessanti così l'una su l'altra<br>
    movon l'achee falangi alla battaglia<br>
    sotto il suo duce ognuna; e sì gran turba<br>
    marcia sì cheta, che di voce priva<br>
    la diresti al vederla; e riverenza<br>
    era de' duci quel silenzio; e l'armi<br>
    di varia guisa, di che gìan vestiti<br>
    tutti in ischiera, li cingean di lampi.<br>
    Ma simiglianti i Teucri a numeroso<br>
    gregge che dentro il pecoril di ricco<br>
    padron, nell'ora che si spreme il latte,<br>
    s'ammucchiano, e al belar de' cari agnelli<br>
    rispondono belando alla dirotta;<br>
    così per l'ampio esercito un confuso<br>
    mettean schiamazzo i Teucri, ché non uno<br>
    era di tutti il grido né la voce,<br>
    ma di lingue un mistìo, sendo una gente<br>
    da più parti raccolta. A questi Marte,<br>
    a quei Minerva è sprone, e quinci e quindi<br>
    lo Spavento e la Fuga, e del crudele<br>
    Marte suora e compagna la Contesa<br>
    insazïabilmente furibonda,<br>
    che da principio piccola si leva,<br>
    poi mette il capo tra le stelle, e immensa<br>
    passeggia su la terra. Essa per mezzo<br>
    alle turbe scorrendo, e de' mortali<br>
    addoppiando gli affanni, in ambedue<br>
    le bande sparse una rabbiosa lite.<br>
    Poiché l'un campo e l'altro in un sol luogo<br>
    convenne, e si scontrâr l'aste e gli scudi,<br>
    e il furor de' guerrieri, scintillanti<br>
    ne' risonanti usberghi, e delle colme<br>
    targhe già il cozzo si sentìa, levossi<br>
    un orrendo tumulto. Iva confuso<br>
    col gemer degli uccisi il vanto e il grido<br>
    degli uccisori, e il suol sangue correa.<br>
    Qual due torrenti che di largo sbocco<br>
    devolvonsi dai monti, e nella valle<br>
    per lo concavo sen d'una vorago<br>
    confondono le gonfie onde veloci:<br>
    n'ode il fragor da lungi in cima al balzo<br>
    l'atterrito pastor: tal dai commisti<br>
    eserciti sorgea fracasso e tema.<br>
    Primo Antiloco uccise un valoroso<br>
    Teucro, alle mani nelle prime file,<br>
    il Taliside Echèpolo, il ferendo<br>
    nel cono del chiomato elmo: s'infisse<br>
    la ferrea punta nella fronte, e l'osso<br>
    trapanò: s'abbuiâr gli occhi al meschino,<br>
    che strepitoso cadde come torre.<br>
    Ghermì pe' piedi quel caduto il prence<br>
    de' magnanimi Abanti Elefenorre<br>
    figliuol di Calcodonte, e desïoso<br>
    di spogliarlo dell'armi, lo traea<br>
    fuor della mischia: ma fallì la brama;<br>
    ché mentre il morto ei dietro si strascina,<br>
    Agenore il sorprende, e a lui che curvo<br>
    offrìa nudati di pavese i fianchi,<br>
    tale un colpo assestò, che gli disciolse<br>
    le forze, e l'alma abbandonollo. Allora<br>
    tra i Troiani e gli Achei surse una fiera<br>
    zuffa sovr'esso: s'affrontâr quai lupi,<br>
    e in mutua strage si metteano a morte.<br>
    Qui fu che Aiace Telamonio il figlio<br>
    d'Antemion percosse il giovinetto<br>
    Simoesio, cui scesa dall'Idee<br>
    cime la madre partorì sul margo<br>
    del Simoenta, un giorno ivi venuta<br>
    co' genitori a visitar la greggia;<br>
    e Simoesio lo nomâr dal fiume.<br>
    Misero! Ché dei presi in educarlo<br>
    dolci pensieri ai genitor diletti<br>
    rendere il merto non poteo: la lancia<br>
    d'Aiace il colse, e il viver suo fe' breve.<br>
    Al primo scontro lo colpì nel petto<br>
    su la destra mammella, e la ferrata<br>
    punta pel tergo riuscir gli fece.<br>
    Cadde il garzone nella polve a guisa<br>
    di liscio pioppo su la sponda nato<br>
    d'acquidosa palude: a lui de' rami<br>
    già la pompa crescea, quando repente<br>
    colla fulgida scure lo recise<br>
    artefice di carri, e inaridire<br>
    lungo la riva lo lasciò del fiume,<br>
    onde poscia foggiarne di bel cocchio<br>
    le volubili rote: così giacque<br>
    l'Antemide trafitto Simoesio,<br>
    e tale dispogliollo il grande Aiace.<br>
    Contro Aiace l'acuta asta diresse<br>
    d'infra le turbe allor di Priamo il figlio<br>
    Antifo, e il colpo gli fallì; ma colse<br>
    nell'inguine il fedel d'Ulisse amico<br>
    Leuco che già di Simoesio altrove<br>
    traea la salma; e accanto al corpo esangue,<br>
    che di man gli cadea, cadde egli pure.<br>
    Forte adirato dell'ucciso amico<br>
    si spinse Ulisse tra gl'innanzi, tutto<br>
    scintillante di ferro, e più dappresso<br>
    facendosi, e dintorno il guardo attento<br>
    rivolgendo, librò l'asta lucente.<br>
    Si misero a quell'atto in guardia i Teucri,<br>
    e lo cansâr; ma quegli il telo a vôto<br>
    non sospinse, e ferì Democoonte,<br>
    Priamide bastardo che d'Abido<br>
    con veloci puledre era venuto.<br>
    A costui fulminò l'irato Ulisse<br>
    nelle tempie la lancia; e trapassolle<br>
    la ferrea punta. Tenebrârsi i lumi<br>
    al trafitto che cadde fragoroso,<br>
    e cupo gli tonâr l'armi sul petto.<br>
    Rinculò de' Troiani, al suo cadere,<br>
    la fronte, rinculò lo stesso Ettorre;<br>
    dier gli Argivi alte grida, ed occupati<br>
    i corpi uccisi, s'avanzâr di punta.<br>
    Dalla rocca di Pergamo mirolli<br>
    sdegnato Apollo, e rincorando i Teucri<br>
    con gran voce gridò: Fermo tenete,<br>
    valorosi Troiani, ed agli Achei<br>
    non cedete l'onor di questa pugna,<br>
    ché né pietra né ferro è la lor pelle<br>
    da rintuzzar delle vostr'armi il taglio.<br>
    Non combatte qui, no, della leggiadra<br>
    Tétide il figlio: non temete; Achille<br>
    stassi alle navi a digerir la bile.<br>
    Così dall'alto della rocca il Dio<br>
    terribile sclamò. Ma la feroce<br>
    Palla, di Giove glorïosa figlia,<br>
    discorrendo le file inanimava<br>
    gli Achivi, ovunque li vedea rimessi.<br>
    Qui la Parca allacciò l'Amarancìde<br>
    Dïore. Un'aspra e quanto cape il pugno<br>
    grossa pietra il percosse alla diritta<br>
    tibia presso il tallone, e feritore<br>
    fu l'Imbraside Piro che de' Traci<br>
    condottiero dall'Eno era venuto.<br>
    Franse ambidue li nervi e la caviglia<br>
    l'improbo sasso, ed ei cadde supino<br>
    nella sabbia, e mal vivo ambo le mani<br>
    ai compagni stendea. Sopra gli corse<br>
    il percussore, e l'asta in mezzo all'epa<br>
    gli cacciò. Si versâr tutte per terra<br>
    le intestina, e mortale ombra il coperse.<br>
    All'irruente Piro allor l'Etòlo<br>
    Toante si rivolge; e lui nel petto<br>
    con la lancia ferendo alla mammella<br>
    nel polmon gliela ficca. Indi appressato<br>
    gliela sconficca dalla piaga; e in pugno<br>
    stretta l'acuta spada glie l'immerse<br>
    nella ventraia, e gli rapìo la vita;<br>
    l'armi non già, ché intorno al morto Piro<br>
    colle lungh'aste in pugno irti di ciuffi<br>
    affollârsi i suoi Traci, e il chiaro Etòlo,<br>
    benché grande e gagliardo, allontanaro<br>
    sì che a forza respinto si ritrasse.<br>
    Così l'uno appo l'altro nella polve<br>
    giacquero i due campioni, il tracio duce,<br>
    e il duce degli Epei. Dintorno a questi<br>
    molt'altri prodi ritrovâr la morte.<br>
    Chi da ferite illeso, e da Minerva<br>
    per man guidato, e preservato il petto<br>
    dal volar degli strali, avvolto in mezzo<br>
    alla pugna si fosse, avrìa le forti<br>
    opre stupito degli eroi, ché molti<br>
    e Troiani ed Achivi nella polve<br>
    giacquer proni e confusi in quel conflitto.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade03.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade05.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
