<!-- saved from url=(0022)http://internet.e-mail -->
<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Ventesimoprimo</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade20.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade22.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Ventesimoprimo</strong></font></p>
    <p ALIGN="CENTER">Ma divenuti i Teucri alle bell'onde<br>
    del vorticoso Xanto, ameno fiume<br>
    generato da Giove, ivi il Pelìde<br>
    intercise i fuggenti; e parte al muro<br>
    per lo piano ne incalza ove testeso<br>
    davan le spalle al furibondo Ettorre<br>
    scompigliati gli Achei (per l'orme istesse<br>
    or dispersi si versano i Troiani,<br>
    e a tardarne il fuggir densa una nebbia<br>
    Giuno intorno spandea), parte negli alti<br>
    gorghi si getta dell'argenteo fiume<br>
    con tumulto. La rotta onda rimbomba,<br>
    ne gemono le ripe, e quei mettendo<br>
    cupi ululati, nuotano dispersi<br>
    come il rapido vortice li gira.<br>
    Qual cacciate dall'impeto del fuoco<br>
    alzan repente le locuste il volo<br>
    sul margo del ruscello: arde veloce<br>
    l'inopinata fiamma, e quelle in fretta<br>
    spaventate si gettano nel rio:<br>
    tal dinanzi al Pelìde la sonante<br>
    corsìa di Xanto rïempìasi tutta<br>
    di guerrieri e cavalli alla rinfusa.<br>
    Su la sponda del fiume allor poggiata<br>
    alle mirìci la pelìaca antenna,<br>
    strinse l'eroe la spada, e dentro il flutto<br>
    come demón lanciossi, rivolgendo<br>
    opre orrende nel cor. Menava a cerchio<br>
    il terribile acciar; s'udìa lugùbre<br>
    dei trafitti il lamento, e tinta in rosso<br>
    l'onda correa. Qual fugge innanzi al vasto<br>
    delfin la torma del minuto pesce,<br>
    che di tranquillo porto si ripara<br>
    nei recessi atterrito, ed ei n'ingoia<br>
    quanti ne giunge: paurosi i Teucri<br>
    così ne' greti s'ascondean del fiume.<br>
    Poiché stanca d'ucciderli il Pelìde<br>
    sentì la destra, dodici ne prese<br>
    vivi e di scelta gioventù, che il fio<br>
    dovean pagargli dell'estinto amico.<br>
    Stupidi per terror come cervetti<br>
    fuor degli antri ei li tira, e co' politi<br>
    cuoi di che strette avean le gonne, a tutti<br>
    dietro annoda le mani, e a' suoi compagni<br>
    onde trarli alle navi li commette.<br>
    Vago ei poscia di stragi in mezzo all'acque<br>
    diessi di nuovo impetuoso, e il figlio<br>
    del dardànide Prìamo Licaone<br>
    gli occorse in quella che fuggìa dal fiume.<br>
    Ne' paterni poderi un'altra volta,<br>
    venutovi notturno, egli l'avea<br>
    sorpreso e seco a viva forza addutto<br>
    mentre inaccorto con tagliente accetta<br>
    i nuovi rami recidendo stava<br>
    di selvatico fico, onde foggiarne<br>
    di bel carro il contorno: all'improvvista<br>
    gli fu sopra in quell'opra il divo Achille,<br>
    che trattolo alle navi in Lenno il cesse<br>
    per prezzo al figlio di Giasone Eunèo.<br>
    Ospite poi d'Eunèo con molti doni<br>
    ne fe' riscatto l'imbrio Eezióne,<br>
    che in Arisba il mandò. Di là fuggito<br>
    nascostamente, alle paterne case<br>
    avea fatto ritorno, e già la luce<br>
    undecima splendea, che con gli amici<br>
    si ricreava di servaggio uscito;<br>
    quando di nuovo il dodicesmo giorno<br>
    un Dio nemico tra le mani il pose<br>
    del terribile Achille, onde invïarlo<br>
    suo malgrado alle porte atre di Pluto.<br>
    Riguardollo il Pelìde; e siccom'era<br>
    nudo la fronte (ché celata e scudo<br>
    e lancia e tutto avea gittato oppresso<br>
    dalla fatica nel fuggir dal fiume,<br>
    e vacillava di stanchezza il piede),<br>
    lo riconobbe, e irato in suo cor disse:<br>
    Quale agli occhi mi vien strano portento?<br>
    Che sì che i Teucri dal mio ferro ancisi<br>
    tornan dall'ombre di Cocito al giorno!<br>
    Come vivo costui? come, venduto<br>
    già tempo in Lenno, del frapposto mare<br>
    poté l'onda passar che a tutti è freno?<br>
    Or ben, dell'asta mia gusti la punta.<br>
    Vedrem s'ei torna di là pure, ovvero<br>
    se l'alma terra che ritien costretti<br>
    anche i più forti, riterrà costui.<br>
    Queste cose ei discorre in suo segreto<br>
    senza far passo. Sbigottito intanto<br>
    Licaon s'avvicina desïoso<br>
    d'abbracciargli i ginocchi, e al nero artiglio<br>
    della Parca involarsi. Alza il Pelìde<br>
    la lunga lancia per ferir; ma quello<br>
    gli si fa sotto a tutto corso, e chino<br>
    atterrasi al suo piè. Divincolando<br>
    l'asta sul capo gli trapassa, e in terra<br>
    sitibonda di sangue si conficca.<br>
    Supplichevole allor coll'una mano<br>
    le ginocchia gli stringe il meschinello,<br>
    coll'altra gli rattien l'asta confitta,<br>
    né l'abbandona, e tuttavia pregando,<br>
    Deh ferma, ei grida: umilemente io tocco<br>
    le tue ginocchia, Achille: ah, mi rispetta;<br>
    miserere di me: pensa che sacro<br>
    tuo supplice son io, pensa, o divino<br>
    germe di Giove, che nudrito fui<br>
    del tuo pane quel dì che nel paterno<br>
    poder tua preda mi facesti, e tratto<br>
    lungi dal padre e dagli amici in Lenno,<br>
    di cento buoi ti valsi il prezzo, ed ora<br>
    tre volte tanti io ti varrò redento.<br>
    È questa a me la dodicesma aurora<br>
    che dopo molti affanni in Ilio giunsi,<br>
    ed ecco che crudel fato mi mette<br>
    in tuo poter: ciò chiaro assai mi mostra<br>
    che in odio a Giove io sono. Ahi! che a ben corta<br>
    vita la madre a partorir mi venne,<br>
    la madre Laotòe d'Alte figliuola,<br>
    di quell'Alte che vecchio ai bellicosi<br>
    Lelegi impera, e tien suo seggio al fiume<br>
    Satnïoente nell'eccelsa Pèdaso.<br>
    Di questo ebbe la figlia il re troiano<br>
    fra le molte sue spose, e due nascemmo<br>
    di lei, serbati a insanguinarti il ferro.<br>
    E l'un tra i fanti della prima fronte<br>
    già domasti coll'asta, il generoso<br>
    mio fratel Polidoro, ed or me pure<br>
    ria sorte attende; ché non io già spero,<br>
    poiché nemico mi vi spinse un Dio,<br>
    le tue mani sfuggir. E nondimeno<br>
    nuovo un prego ti porgo, e tu del core<br>
    la via gli schiudi. Non volermi, Achille,<br>
    trucidar: d'uno stesso alvo io non nacqui<br>
    con Ettor che t'ha morto il caro amico.<br>
    Così pregava umìl di Prìamo il figlio;<br>
    ma dispietata la risposta intese.<br>
    Non parlar, stolto, di riscatto, e taci.<br>
    Pria che Patròclo il dì fatal compiesse,<br>
    erami dolce il perdonar de' Teucri<br>
    alla vita, e di vivi assai ne presi,<br>
    ed assai ne vendetti: ora di quanti<br>
    fia che ne mandi alle mie mani Iddio,<br>
    nessun da morte scamperà, nessuno<br>
    de' Teucri, e meno del tuo padre i figli.<br>
    Muori dunque tu pur. Perché sì piangi?<br>
    Morì Patròclo che miglior ben era.<br>
    E me bello qual vedi e valoroso<br>
    e di gran padre nato e di una Diva,<br>
    me pur la morte ad ogni istante aspetta,<br>
    e di lancia o di strale un qualcheduno<br>
    anche ad Achille rapirà la vita.<br>
    Sentì mancarsi le ginocchia e il core<br>
    a quel dir l'infelice, e abbandonata<br>
    l'asta, accosciossi coll'aperte braccia.<br>
    Strinse Achille la spada, e alla giuntura<br>
    lo percosse del collo. Addentro tutto<br>
    gli si nascose l'affilato acciaro,<br>
    e boccon egli cadde in sul terreno<br>
    steso in lago di sangue. Allor d'un piede<br>
    presolo Achille, lo gittò nell'onda,<br>
    e con acerbo insulto, Or qui ti giaci,<br>
    disse, tra' pesci che di tua ferita<br>
    il negro sangue lambiran securi.<br>
    Né te la madre sul funereo letto<br>
    piangerà, ma del mar nell'ampio seno<br>
    ti trarrà lo Scamandro impetuoso,<br>
    e là qualcuno del guizzante armento<br>
    ti salterà dintorno, e sotto l'atre<br>
    crespe dell'onda l'adipose polpe<br>
    di Licaon si roderà. Possiate<br>
    così tutti perir finché del sacro<br>
    Ilio sia nostra la città, voi sempre<br>
    fuggendo, e io sempre colle stragi al tergo.<br>
    Né gioveranvi i vortici di questo<br>
    argenteo fiume a cui di molti tori<br>
    fate sovente sacrificio, e vivi<br>
    gettar solete i corridor nell'onda.<br>
    Né per questo sarà che non vi tocchi<br>
    di rio fato perir, finché la morte<br>
    di Patroclo sia sconta e in un la strage<br>
    che, me lontano, degli Achei faceste.<br>
    Dagl'imi gorghi udì Xanto d'Achille<br>
    le superbe parole, e d'alto sdegno<br>
    fremendo, divisava in suo pensiero<br>
    come alla furia dell'eroe por modo,<br>
    e de' Teucri impedir l'ultimo danno.<br>
    Intanto il figlio di Pelèo brandita<br>
    a nuove stragi la gran lancia, assalse<br>
    Asteropèo, figliuol di Pelegone,<br>
    di Pelegon cui l'Assio ampio-corrente<br>
    generò Dio commisto a Peribèa,<br>
    d'Acessameno la maggior fanciulla.<br>
    A costui si fe' sopra il grande Achille,<br>
    e quei del fiume uscendo ad incontrarlo<br>
    con due lance ne venne. Animo e forza<br>
    gli avea messo nel cor lo Xanto irato<br>
    pe' tanti in mezzo alle sue limpid'onde<br>
    giovani prodi dal Pelìde uccisi<br>
    spietatamente. Avvicinati entrambi,<br>
    disse Achille primiero: Chi se' tu<br>
    ch'osi farmiti incontro, e di che gente?<br>
    Chi m'attenta è figliuol d'un infelice.<br>
    E a lui di Pelegon l'inclita prole:<br>
    Magnanimo Pelìde, a che mi chiedi<br>
    del mio lignaggio? Dai remoti campi<br>
    della Peonia qua ne venni (è questo<br>
    già l'undecimo sole), e alla battaglia<br>
    guido i Peonii dalle lunghe picche.<br>
    Del nostro sangue è autor l'Assio di larga<br>
    bellissima corrente, e genitore<br>
    del bellicoso Pelegon. Di questo<br>
    io nacqui, e basta. Or mano all'armi, o prode.<br>
    All'altere minacce alto solleva<br>
    il divo Achille la pelìaca trave.<br>
    Fassi avanti del par con due gran teli<br>
    l'ambidestro campione Asteropèo.<br>
    Coglie col primo l'inimico scudo,<br>
    ma nol giunge a forar, ché l'aurea squama<br>
    lo vieta, opra d'un Dio: sfiora coll'altro<br>
    il destro braccio dell'eroe, di nero<br>
    sangue lo sprizza, e dopo lui si figge<br>
    di maggior piaga desïoso in terra.<br>
    Fe' secondo volar contro il nemico<br>
    la sua lancia il Pelìde, intento tutto<br>
    a trapassargli il cor, ma colse in fallo:<br>
    colse la ripa, e mezzo infitto in quella<br>
    il gran fusto restò. Dal fianco allora<br>
    trasse Achille la spada, e furibondo<br>
    assalse Asteropèo che invan dall'alta<br>
    sponda si studia di sferrar d'Achille<br>
    il frassino: tre volte egli lo scosse<br>
    colla robusta mano, e lui tre volte<br>
    la forza abbandonò. Mentre s'accinge<br>
    ad incurvarlo colla quarta prova<br>
    e spezzarlo, d'Achille il folgorante<br>
    brando il prevenne arrecator di morte.<br>
    Lo percosse nell'epa all'ombelico;<br>
    n'andâr per terra gl'intestini; in negra<br>
    caligine ravvolti ei chiuse i lumi,<br>
    e spirò. L'uccisor gli calca il petto,<br>
    lo dispoglia dell'armi, e sì l'insulta:<br>
    Statti così, meschino, e benché nato<br>
    d'un fiume, impara che il cozzar co' figli<br>
    del saturnio signor t'è dura impresa.<br>
    Tu dell'Assio che larghe ha le correnti<br>
    ti lodavi rampollo, ed io di Giove<br>
    sangue mi vanto, e generommi il prode<br>
    Eàcide Pelèo che i numerosi<br>
    Mirmidóni corregge, e discendea<br>
    Eaco da Giove. Or quanto è questo Dio<br>
    maggior de' fiumi che nel vasto grembo<br>
    devolvonsi del mar, tanto sua stirpe<br>
    la stirpe avanza che da lor procede.<br>
    Eccoti innanzi un alto fiume, il Xanto;<br>
    di' che ti porga, se lo puote, aita.<br>
    Ma che puot'egli contra Giove a cui<br>
    né il regale Achelòo né la gran possa<br>
    del profondo Oceàno si pareggia?<br>
    E l'Oceàn che a tutti e fiumi e mari<br>
    e fonti e laghi è genitor, pur egli<br>
    della folgore trema, e dell'orrendo<br>
    fragor che mette del gran Giove il tuono.<br>
    Sì dicendo, divelse dalla ripa<br>
    la ferrea lancia, e su la sabbia steso<br>
    l'esamine lasciò. Bruna il bagnava<br>
    la corrente, e famelici dintorno<br>
    affollavansi i pesci a divorarlo.<br>
    Visto il forte lor duce Asteropèo<br>
    cader domato dal Pelìde, in fuga<br>
    spaventati si volsero i Peonii<br>
    lungo il rapido fiume, flagellando<br>
    prontamente i corsier. Gl'insegue Achille<br>
    e Tersìloco uccide e Trasio e Mneso,<br>
    Enio, Midone, Astìpilo, Ofeleste,<br>
    e più n'avrìa trafitti il valoroso,<br>
    se irato il fiume dai profondi gorghi<br>
    non levava in mortal forma la fronte<br>
    con questo grido: Achille, tu di forza<br>
    ogni altro vinci, è ver, ma il vinci insieme<br>
    di fatti indegni, e troppo insuperbisci<br>
    del favor degli Dei che sempre hai teco.<br>
    Se ti concesse di Saturno il figlio<br>
    di tutti i Troi la morte, dal mio letto<br>
    cacciali, e in campo almen fa tue prodezze.<br>
    Di cadaveri e d'armi ingombra è tutta<br>
    la mia bella corrente, ed impedita<br>
    da tante salme aprirsi al mar la via<br>
    più non puote; e tu segui a farle intoppo<br>
    di nuova strage. Orsù, desisti, o fiero<br>
    prence, e ti basti il mio stupor. - Scamandro<br>
    figlio di Giove, gli rispose Achille,<br>
    sia che vuoi; ma non io degli spergiuri<br>
    Teucri l'eccidio cesserò, se pria<br>
    dentr'Ilio non li chiudo, e corpo a corpo<br>
    non mi cimento con Ettòr. Qui deve<br>
    restar privo di vita od esso od io.<br>
    Sì dicendo, coll'impeto d'un nume<br>
    avventossi ai Troiani. Allor si volse<br>
    Xanto ad Apollo: Saettante iddio,<br>
    Giove fatto t'avea l'alto comando<br>
    di dar soccorso ai Teucri insin che giunga<br>
    la sera, e il volto della terra adombri.<br>
    E tu del padre non adempi il cenno?<br>
    Mentr'egli sì dicea, l'audace Achille<br>
    si scagliò dalla ripa in mezzo al fiume.<br>
    Il fiume allor si rabbuffò, gonfiossi,<br>
    intorbidossi, e furïando sciolse<br>
    a tutte l'onde il freno: urtò la stipa<br>
    de' cadaveri opposti, e li respinse,<br>
    mugghiando come tauro, alla pianura,<br>
    servati i vivi ed occultati in seno<br>
    a' suoi vasti recessi. Orrenda intorno<br>
    al Pelìde ruggìa la torbid'onda,<br>
    e gli urtava lo scudo impetuosa,<br>
    sì ch'ei fermarsi non potea su i piedi.<br>
    A un eccelso e grand'olmo alfin s'apprese<br>
    colle robuste mani, ma divelta<br>
    dalle radici ruinò la pianta,<br>
    seco trasse la ripa, e coi prostrati<br>
    folti rami la fiera onda rattenne,<br>
    e le sponde congiunse come ponte.<br>
    Fuor balza allor l'eroe dalla vorago,<br>
    e, messe l'ali al piè, nel campo vola<br>
    sbigottito. Nè il Dio perciò si resta,<br>
    ma colmo e negro rinforzando il flutto<br>
    vie più gonfio l'insegue, onde di Marte<br>
    rintuzzargli le furie, e de' Troiani<br>
    l'eccidio allontanar. Diè un salto Achille<br>
    quanto è il tratto d'un'asta, ed il suo corso<br>
    somigliava il volar di cacciatrice<br>
    aquila fosca che i volanti tutti<br>
    di forza vince e di prestezza. Il bronzo<br>
    dell'usbergo gli squilla orribilmente<br>
    sul vasto petto; con obliqua fuga<br>
    scappar dal fiume ei tenta, e il fiume a tergo<br>
    con più spesse e sonanti onde l'incalza.<br>
    Come quando per l'orto e pe' filari<br>
    di liete piante il fontanier deduce<br>
    di limpida sorgente un ruscelletto,<br>
    e, la marra alla man, sgombra gl'intoppi<br>
    alla rapida linfa che correndo<br>
    i lapilli rimescola, e si volve<br>
    giù per la china gorgogliando, e avanza<br>
    pur chi la guida: così sempre insegue<br>
    l'alto flutto il Pelìde, e lo raggiunge<br>
    benché presto di piè: ché non resiste<br>
    mortal virtude all'immortal. Quantunque<br>
    volte la fronte gli converse il forte,<br>
    mirando se giurati a porlo in fuga<br>
    tutti fosser gli Dei, tante il sovrano<br>
    fiotto del fiume gli avvolgea le spalle.<br>
    Conturbato nell'alma egli non cessa<br>
    d'espedirsi e saltar verso la riva,<br>
    ma con rapide ruote il fiero fiume<br>
    sottentrato gli snerva le ginocchia,<br>
    e di costa aggirandolo, gli ruba<br>
    di sotto ai piedi la fuggente arena.<br>
    Levò lo sguardo al cielo il generoso,<br>
    ed urlò: Giove padre, adunque nullo<br>
    de' numi aita l'infelice Achille<br>
    contro quest'onda! Ah ch'io la fugga, e poi<br>
    contento patirò qualsia sventura.<br>
    Ma nullo ha colpa de' Celesti meco<br>
    quanto la madre mia che di menzogne<br>
    mi lattò, profetando che di Troia<br>
    sotto le mura perirei trafitto<br>
    dagli strali d'Apollo! Oh foss'io morto<br>
    sotto i colpi d'Ettorre, il più gagliardo<br>
    che qui si crebbe! Avrìa rapito un forte<br>
    d'un altro forte almen l'armi e la vita.<br>
    Or vuole il Fato che sommerso io pera<br>
    d'oscura morte, ohimè! come fanciullo<br>
    di mandre guardian cui ne' piovosi<br>
    tempi il torrente, nel guardarlo, affoga.<br>
    Accorsero veloci al suo lamento,<br>
    e appressârsi all'eroe Palla e Nettunno<br>
    in sembianza mortal: lo confortaro,<br>
    il presero per mano, e della terra<br>
    sì disse il grande scotitor: Pelìde,<br>
    non trepidar: qui siamo in tua difesa<br>
    due gran Divi, Minerva ed io Nettunno,<br>
    né Giove il vieta, né dal Fato è fisso<br>
    che ti conquida un fiume; e tu di questo<br>
    vedrai tra poco abbonacciarsi il flutto.<br>
    Un saggio avviso porgeremti intanto,<br>
    se obbedirne vorrai. Dalla battaglia<br>
    non ti ristar se pria dentro le mura<br>
    dell'alta Troia non rinserri i Teucri<br>
    quanti potranno dalla man fuggirti,<br>
    né alle navi tornar che spento Ettorre:<br>
    noi ti daremo di sua morte il vanto.<br>
    Disparvero, ciò detto, e ai congiurati<br>
    Numi tornâr. Riconfortato Achille<br>
    dal celeste comando, in mezzo al campo<br>
    precipitossi. Il campo era già tutto<br>
    una vasta palude in cui disperse<br>
    de' trafitti nuotavano le belle<br>
    armature e le salme. Alto al Pelìde<br>
    saltavano i ginocchi, ed ei diretto<br>
    la fiumana rompea, che a rattenerlo<br>
    più non bastava: perocché Minerva<br>
    gli avea nel petto una gran forza infuso.<br>
    Né rallentò per questo lo Scamandro<br>
    gl'impeti suoi, ma più che pria sdegnoso<br>
    contro il Pelìde sollevossi in alto<br>
    arricciando le spume, e al Simoenta,<br>
    destandolo, gridò queste parole:<br>
    Caro germano, ad affrenar vien meco<br>
    la costui furia, o le dardànie torri<br>
    vedrai tosto atterrate, e tolta ai Teucri<br>
    di resister la speme. Or tu deh corri<br>
    veloce in mio soccorso, apri le fonti,<br>
    tutti gonfia i tuoi rivi, e con superbe<br>
    onde t'innalza e tronchi aduna e sassi,<br>
    e con fracasso ruotali nel petto<br>
    di questo immane guastator che tenta<br>
    uguagliarsi agli Dei. Ben io t'affermo<br>
    che né bellezza gli varrà, né forza,<br>
    né quel divin suo scudo, che di limo<br>
    giacerà ricoperto in qualche gorgo<br>
    voraginoso. Ed io di negra sabbia<br>
    involverò lui stesso, e tale un monte<br>
    di ghiaia immenso e di pattume intorno<br>
    gli verserò, gli ammasserò, che l'ossa<br>
    gli Achei raccorne non potran: cotanta<br>
    la belletta sarà che lo nasconda.<br>
    Fia questo il suo sepolcro, onde non v'abbia<br>
    mestier di fossa nell'esequie sue.<br>
    Disse, ed alto insorgendo e d'atre spume<br>
    ribollendo e di sangue e corpi estinti,<br>
    con tempesta piombò sopra il Pelìde.<br>
    E già la sollevata onda vermiglia<br>
    occupava l'eroe, quando temendo<br>
    che vorticoso nol rapisca il fiume,<br>
    diè Giuno un alto grido, ed a Vulcano<br>
    Sorgi, disse, mio figlio; a te si spetta<br>
    pugnar col Xanto: non tardar, risveglia<br>
    le tremende tue fiamme. Io di Ponente<br>
    e di Noto a destar dalla marina<br>
    vo le gravi procelle, onde l'incendio<br>
    per lor cresciuto i corpi involva e l'arme<br>
    de' Troiani, e le bruci. E tu del Xanto<br>
    lungo il margo le piante incenerisci,<br>
    fa che avvampi egli stesso; e non lasciarti<br>
    né per minacce né per dolci preghi<br>
    svolger dall'opra, né allentar la forza<br>
    s'io non ten porga con un grido il segno.<br>
    Frena allora gl'incendii e ti ritira.<br>
    Ciò detto appena, un vasto foco accese<br>
    Vulcano, e lo scagliò. Si sparse quello<br>
    prima pel campo, e i tanti, di che pieno<br>
    il Pelìde l'avea, morti combusse.<br>
    Si dileguâr le limpid'acque, e tutto<br>
    seccossi il pian, qual suole in un istante<br>
    d'autunnale aquilon sciugarsi al soffio<br>
    l'orto irrigato di recente, e in core<br>
    ne gode il suo cultor. Seccato il campo,<br>
    e combusti i cadaveri, si volse<br>
    contro il fiume la vampa. Ardean stridendo<br>
    i salci e gli olmi e i tamarigi, ardea<br>
    il loto e l'alga ed il cipero in molta<br>
    copia cresciuti su la verde ripa.<br>
    Dal caldo spirto di Vulcano afflitti,<br>
    e qua e là per le belle onde dispersi<br>
    guizzano i pesci. Il cupo fiume istesso<br>
    s'infoca, e in voce dolorosa esclama:<br>
    Vulcano, al tuo poter nullo resiste<br>
    de' numi: io cedo alle tue fiamme. Ah cessa<br>
    dalla contesa: immantinente Achille<br>
    scacci pur tutti di cittade i Teucri;<br>
    di soccorsi e di risse a me che cale? -<br>
    Così rïarso dalle fiamme ei parla.<br>
    Come ferve a gran fuoco ampio lebète<br>
    in cui di verro saginato il pingue<br>
    lombo si frolla; alla sonora vampa<br>
    crescon forza di sotto i crepitanti<br>
    virgulti, e l'onda d'ogni parte esulta:<br>
    sì la bella del Xanto acqua infocata<br>
    bolle, né puote più fluir consunta<br>
    ed impedita dalla forza infesta<br>
    dell'ignifero Dio. Quindi a Giunone<br>
    quell'offeso pregò con questi accenti:<br>
    perché prese il tuo figlio, augusta Giuno,<br>
    su l'altre a tormentar la mia corrente?<br>
    Reo ti son forse più che gli altri tutti<br>
    protettori de' Troi? Pur se il comandi,<br>
    mi rimarrò, ma si rimanga anch'esso<br>
    questo nemico, e non sarà, lo giuro,<br>
    mai de' Teucri per me conteso il fato,<br>
    no, s'anco tutta per la man dovesse<br>
    de' forti Achivi andar Troia in faville.<br>
    La Dea l'intese, ed a Vulcan rivolta,<br>
    Férmati, disse, glorïoso figlio:<br>
    dar cotanto martìr non si conviene<br>
    per cagion de' mortali a un Immortale.<br>
    Spense Vulcano della madre al cenno<br>
    quell'incendio divino, e ne' bei rivi<br>
    retrograda tornò l'onda lucente.<br>
    Domo il Xanto, quetârsi i due rivali,<br>
    ché così Giuno comandò, quantunque<br>
    calda di sdegno; ma tra gli altri numi<br>
    più tremenda risurse la contesa.<br>
    Scissi in due parti s'avanzâr sdegnosi<br>
    l'un contro l'altro con fracasso orrendo:<br>
    ne muggì l'ampia terra, e le celesti<br>
    tube squillâr: sull'alte vette assiso<br>
    dell'Olimpo n'udì Giove il clangore,<br>
    e il cor di gioia gli ridea mirando<br>
    la divina tenzone: e già sparisce<br>
    tra gli eterni guerrieri ogn'intervallo.<br>
    Truce di scudi forator diè Marte<br>
    le mosse, e primo colla lancia assalse<br>
    Minerva, e ontoso favellò: Proterva<br>
    audacissima Dea, perché de' numi<br>
    l'ire attizzi così? Non ti ricorda<br>
    quando a ferirmi concitasti il figlio<br>
    di Tidèo Dïomede, e dirigendo<br>
    della sua lancia tu medesma il colpo,<br>
    lacerasti il mio corpo? Il tempo è giunto<br>
    che tu mi paghi dell'oltraggio il fio.<br>
    Sì dicendo, avventò l'insanguinato<br>
    Marte il gran telo, e ne ferì l'orrenda<br>
    egida, che di Giove anco resiste<br>
    alle saette. Si ritrasse indietro<br>
    la Diva, e ratta colla man robusta<br>
    un macigno afferrò, che negro e grande<br>
    giacea nel campo dalle prische genti<br>
    posto a confine di poder. Con questo<br>
    colpì l'impetuoso iddio nel collo,<br>
    e gli sciolse le membra. Ei cadde, e steso<br>
    ingombrò sette jugeri; le chiome<br>
    insozzârsi di polve, e orrendamente<br>
    l'armi sul corpo gli tonâr. Sorrise<br>
    Pallade, e altera l'insultò: Demente!<br>
    che meco ardisci gareggiar, non vedi<br>
    quant'io t'avanzo di valor? Va, sconta<br>
    di tua madre le furie, e dal suo sdegno<br>
    maggior castigo, dell'aver tradito<br>
    pe' Teucri infidi i giusti Achei, t'aspetta.<br>
    Così detto, le lucide pupille<br>
    volse altrove. Frattanto al Dio prostrato<br>
    Venere accorse, per la mano il prese,<br>
    e lui che grave sospira, e a fatica<br>
    riaver può gli spirti, altrove adduce.<br>
    L'alma Giuno li vide, ed a Minerva,<br>
    Guarda, disse, di Giove invitta figlia,<br>
    guarda quella impudente: ella di nuovo<br>
    fuor dell'aspro conflitto via ne mena<br>
    quell'omicida. Ah vola, e su lor piomba.<br>
    Volò Minerva, e gl'inseguì. Di gioia<br>
    il cor balzava, e fattasi lor sopra,<br>
    colla terribil mano a Citerea<br>
    tal diè un tocco nel petto, che la stese:<br>
    giaceano entrambi riversati, e altera<br>
    su lor Minerva glorïossi, e disse:<br>
    Fosser tutti così questi di Troia<br>
    proteggitori a disfidar venuti<br>
    i loricati Achei! Fossero tutti<br>
    di fermezza e d'ardir pari a Ciprigna<br>
    di Marte aiutatrice e mia rivale!<br>
    E noi, distrutte d'Ilïon le torri,<br>
    già poste l'armi da gran tempo avremmo.<br>
    Udì la Diva dalle bianche braccia<br>
    il motteggio, e sorrise. A Febo allora<br>
    disse il sire del mar: Febo, già sono<br>
    gli altri alle prese; e noi ci stiamo in posa?<br>
    ciò del tutto sconviensi; onta sarìa<br>
    tornar di Giove ai rilucenti alberghi<br>
    senza far d'armi paragon. Comincia<br>
    tu minore d'età; ché non è bello<br>
    a me, più saggio e antico, esser primiero.<br>
    Oh povero di senno e d'intelletto!<br>
    non ricordi più dunque i tanti affanni<br>
    che noi da Giove ad esular costretti<br>
    intorno ad Ilio sopportammo insieme,<br>
    noi soli e numi, allor che all'orgoglioso<br>
    Laomedonte intero un anno a prezzo<br>
    pattuimmo il servir? Duri comandi<br>
    il tiranno ne dava. Ed io di Troia<br>
    l'alta cittade edificai, di belle<br>
    ampie mura la cinsi, e di securi<br>
    baluardi; e tu, Febo, alle selvose<br>
    idèe pendici pascolavi intanto<br>
    le cornigere mandre. Ma condotta<br>
    dalle grate Ore del servir la fine,<br>
    ne frodò la mercede il re crudele,<br>
    e minaccioso ne scacciò, giurando<br>
    che te di lacci avvinto e mani e piedi<br>
    in isola remota avrìa venduto,<br>
    e mozze inoltre ad ambeduo l'orecchie.<br>
    Frementi di rancor per la negata<br>
    pattuita mercede, immantinente<br>
    noi ne partimmo. È questo forse il merto<br>
    ch'or le sue genti a favorir ti move,<br>
    anzi che nosco procurar di questi<br>
    fedìfraghi Troiani e de' lor figli<br>
    e delle mogli la total ruina?<br>
    Possente Enosigèo, rispose Apollo,<br>
    stolto davvero ti parrei se teco<br>
    a cagion de' mortali io combattessi,<br>
    che miseri e quai foglie or freschi sono,<br>
    or languidi e appassiti. Usciamo adunque<br>
    del campo, e sia tra lor tutta la briga.<br>
    Ciò detto, altrove s'avviò, né volle<br>
    alle mani venir, per lo rispetto<br>
    di quel Nume a lui zio. Ma la sorella<br>
    di belve agitatrice aspra Dïana<br>
    con acri motti il rampognò: Tu fuggi,<br>
    tu che lunge saetti? e tutta cedi<br>
    senza contrasto al re Nettun la palma?<br>
    Vile! a che dunque nella man quell'arco?<br>
    Ch'io non t'oda più mai nella paterna<br>
    reggia tra' numi, come pria, vantarti<br>
    di combattere solo il re Nettunno.<br>
    Non le rispose Apollo; ma sdegnosa<br>
    si rivolse alla Dea di strali amante<br>
    la veneranda Giuno, e sì la punse<br>
    con acerbo ripiglio: E come ardisci<br>
    starmi a fronte, o proterva? Di possanza<br>
    mal tu puoi meco gareggiar, quantunque<br>
    d'arco armata. Gli è ver che fra le donne<br>
    ti fe' Giove un lïone, e qual ti piaccia<br>
    ti concesse ferir. Ma per le selve<br>
    meglio ti fia dar morte a capri e cervi,<br>
    che pugnar co' più forti. E se provarti<br>
    vuoi pur, ti prova, e al paragone impara<br>
    quanto io sono da più. - Ciò detto, al polso<br>
    colla manca le afferra ambe le mani,<br>
    colla dritta dagli omeri le strappa<br>
    gli aurei strali, e ridendo su l'orecchia<br>
    li sbatte alla rival che d'ogni parte<br>
    si divincola; e sparse al suol ne vanno<br>
    le aligere saette. Alfin di sotto<br>
    le si tolse, e fuggì come colomba<br>
    che da grifagno augel per venturoso<br>
    fato scampata ad appiattarsi vola<br>
    nel cavo d'una rupe. Ella piangendo<br>
    così fuggìa, lasciate ivi le frecce.<br>
    Parlò quindi a Latóna il messaggiero<br>
    argicìda: Latóna, io non vo' teco<br>
    cimentarmi; il pugnar colle consorti<br>
    del nimbifero Giove è dura impresa.<br>
    Va dunque; e franca fra gli eterni Dei<br>
    d'avermi vinto per valor ti vanta.<br>
    Così dicea Mercurio, e quella intanto<br>
    gli sparsi per la polve archi e quadrelli<br>
    raccogliea della figlia, e la seguìa,<br>
    ché all'Olimpo salita entro l'eterne<br>
    stanze di Giove avea già messo il piede.<br>
    Su i paterni ginocchi lagrimando<br>
    la vergine s'assise, e le tremava<br>
    l'ambrosio manto sul bel corpo. Il padre<br>
    la si raccolse al petto, e con un dolce<br>
    sorriso dimandò: Chi de' Celesti<br>
    temerario t'offese, o mia diletta,<br>
    come colta in error? - La tua consorte,<br>
    Cinzia rispose, mi percosse, o padre,<br>
    Giunon che sparge fra gli Dei le risse.<br>
    Mentre in cielo seguìan queste parole,<br>
    Febo entrava nel sacro Ilio a difesa<br>
    dell'alto muro, perocché temea<br>
    nol prendesse in quel dì pria del destino<br>
    degli Achivi il valor. Ma gli altri Eterni<br>
    all'Olimpo tornaro, irati i vinti,<br>
    festosi i vincitori, e ognun dintorno<br>
    al procelloso genitor s'assise.<br>
    Il Pelìde struggea pel campo intanto<br>
    i Troiani, e stendea confusamente<br>
    cavalli e cavalier. Come fra densi<br>
    globi di fumo che si volve al cielo<br>
    un gran fuoco, in cui soffia ira divina,<br>
    una cittade incende, e a tutti arreca<br>
    travaglio e a molti esizio; a questa immago<br>
    dava Achille ai Troiani angoscia e morte.<br>
    Stava sull'alto d'una torre il veglio<br>
    Prìamo, e visti fuggir senza ritegno,<br>
    senza far più difesa, i Troi davanti<br>
    al gigante guerrier, mise uno strido,<br>
    e calò dalla torre, onde ai custodi<br>
    degli ingressi lasciar lungo le mura<br>
    questi avvisi: Alle man tenete, o prodi,<br>
    spalancate le porte insin che tutti<br>
    nella città sien salvi i fuggitivi<br>
    dal diro Achille sbaragliati. Ahi giunto<br>
    forse è l'ultimo danno! Come dentro<br>
    siensi messe le schiere, e ognun respiri,<br>
    riserrate le porte, e saldamente<br>
    sbarratele; ch'io temo non irrompa<br>
    fin qua dentro il furor di questo fiero.<br>
    Al comando regal schiusero quelli<br>
    tosto le porte, e ne levâr le sbarre.<br>
    Onde una via s'aperse di salute.<br>
    Fuor delle soglie allor lanciossi Apollo<br>
    in soccorso de' Troi che dritto al muro<br>
    fuggìan da tutto il campo arsi di sete,<br>
    sozzi di polve. E impetuoso Achille,<br>
    come il porta furor, rabbia, ira e brama<br>
    di sterminarli, gl'inseguìa coll'asta;<br>
    ed era questo il punto in che gli Achei<br>
    dell'alta Troia avrìan fatto il conquisto,<br>
    se Febo Apollo l'antenòreo figlio<br>
    Agènore, guerrier d'alta prestanza,<br>
    non eccitava alla battaglia. Il Dio<br>
    gli fe' coraggio, gli si mise al fianco,<br>
    onde lungi tenergli della Parca<br>
    i gravi artigli, ed appoggiato a un faggio,<br>
    di caligine tutto si ricinse.<br>
    Come Agènore il truce ebbe veduto<br>
    guastator di città, fermossi, e molti<br>
    pensier volgendo, gli ondeggiava il core,<br>
    e dicea doloroso in suo segreto:<br>
    Misero me! se dietro agli altri io fuggo<br>
    per timor di quel crudo, egli malgrado<br>
    la mia rattezza prenderammi, e morte<br>
    non decorosa mi darà. Se mentre<br>
    ei va questi inseguendo, io d'altra parte<br>
    m'involo, e d'Ilio traversando il piano,<br>
    dell'Ida ai gioghi mi riparo, e quivi<br>
    nei roveti m'appiatto, indi la sera<br>
    lavato al fiume, e rinfrescato a Troia<br>
    mi ritorno... Oh che penso? Egli non puote<br>
    non veder la mia fuga, e arriverammi<br>
    precipitoso con più presti piedi.<br>
    E allor dall'ugna di costui, che tutti<br>
    vince di forza, chi mi scampa? Or dunque,<br>
    poiché certa è mia morte, ad incontrarlo<br>
    vadasi in faccia alla cittade. Ei pure<br>
    ha corpo che si fora, e un'alma sola;<br>
    e benché Giove glorïoso il renda,<br>
    mortal cosa lo dice il comun grido.<br>
    Verso Achille, in ciò dir, volta la fronte,<br>
    e desïoso di pugnar l'aspetta.<br>
    Come da folto bosco una pantera<br>
    sbucando affronta il cacciator, né teme<br>
    i latrati, né fugge, e s'anco avvegna<br>
    ch'ei l'impiaghi primier, la generosa<br>
    il furor non rallenta, innanzi ch'ella<br>
    o gli si stringa addosso, o resti uccisa:<br>
    così ricusa di fuggir l'ardito<br>
    d'Antènore figliuol, se col Pelìde<br>
    pria non fa prova di valor. Protese<br>
    dunque al petto lo scudo, e nel nemico<br>
    tolta la mira, alto gridò: Per certo<br>
    de' magnanimi Teucri, illustre Achille,<br>
    atterrar ti speravi oggi le mura.<br>
    Stolto! n'avrai penoso affare ancora,<br>
    ché là dentro siam molti e valorosi<br>
    che ai cari padri, alle consorti, ai figli<br>
    difendiam la cittade, e tu, quantunque<br>
    guerrier tremendo, giacerai qui steso.<br>
    Sì dicendo, lanciò con vigoroso<br>
    polso la picca, e nello stinco il colse<br>
    sotto il ginocchio. Risonò lo stagno<br>
    dell'intatto stinier, ma il ferro acuto<br>
    senza forarlo rimbalzò respinto<br>
    dalle tempre divine. Impetuoso<br>
    scagliossi Achille al feritor, ma ratto<br>
    gl'invidïando quella lode Apollo,<br>
    involò l'avversario alla sua vista<br>
    l'avvolgendo di nebbia, e queto queto<br>
    dal certame lo trasse, e via lo spinse.<br>
    Indi tolta d'Agènore la forma,<br>
    diessi in fuga, e svïò con quest'inganno<br>
    dalla turba il Pelìde che veloce<br>
    dietro gli move e incalzalo, e piegarne<br>
    vêr lo Scamandro studiasi la fuga.<br>
    Nol precorre il fuggente a tutto corso,<br>
    ma di poco intervallo, e colla speme<br>
    sempre l'alletta d'una pronta presa,<br>
    e sempre lo delude. Intanto a torme<br>
    spaventati si versano i Troiani<br>
    dentro le porte. In un momento tutta<br>
    di lor fu piena la città, ché nullo<br>
    rimanersene fuori non sostenne,<br>
    né il compagno aspettar, né dei campati<br>
    dimandar, né de' morti. Ognun che snelle<br>
    a salvarsi ha le piante, alla rinfusa<br>
    dentro si getta, e dal terror respira.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade20.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade22.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
