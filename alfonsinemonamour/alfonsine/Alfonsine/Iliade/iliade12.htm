<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Duodecimo</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade11.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade13.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Duodecimo</strong></font></p>
    <p align="center">Così dentro alle tende medicava<br>
    d'Eurìpilo la piaga il valoroso<br>
    Menezìade. Frattanto alla rinfusa<br>
    pugnan Teucri ed Achei; né scampo a questi<br>
    è più la fossa omai, né l'ampio muro<br>
    che l'armata cingea. L'avean gli Achivi<br>
    senza vittime eretto a custodire<br>
    i navigli e le prede. Edificato<br>
    dunque malgrado degli Dei, gran tempo<br>
    non durò. Finché vivo Ettore fue,<br>
    e irato Achille, e Troia in piedi, il muro<br>
    saldo si stette; ma de' Teucri estinte<br>
    l'alme più prodi, e degli Achei pur molte,<br>
    e al decim'anno Ilio distrutto, e il resto<br>
    degli Argivi tornato al patrio lido,<br>
    decretâr del gran muro la caduta<br>
    Nettunno e Apollo, l'impeto sfrenando<br>
    di quanti fiumi dalle cime idèe<br>
    si devolvono al mar, Reso, Granìco,<br>
    Rodio, Careso, Eptàporo ed Esèpo<br>
    e il divino Scamandro e Simoenta<br>
    che volge sotto l'onde agglomerati<br>
    tanti scudi, tant'elmi e tanti eroi.<br>
    Di questi rivoltò Febo le bocche<br>
    contro l'alta muraglia, e vi sospinse<br>
    nove giorni la piena. Intanto Giove,<br>
    perché più ratto l'ingoiasse il mare,<br>
    incessante piovea. Nettunno istesso<br>
    precorrea le fiumane, e col tridente<br>
    e coll'onda atterrò le fondamenta<br>
    che di travi e di sassi v'avean posto<br>
    i travagliosi Achivi; infin che tutta<br>
    al piano l'adeguò lungo la riva<br>
    dell'Ellesponto. Smantellato il muro,<br>
    fe' di quel tratto un arenoso lido,<br>
    e tornò le bell'acque al letto antico.<br>
    Di Nettunno quest'era e in un d'Apollo<br>
    l'opra futura. Ma la pugna intorno<br>
    a quel valido muro or ferve e mugge.<br>
    Cigolar delle torri odi percosse<br>
    le compàgi, e gli Achei dentro le navi<br>
    chiudonsi domi dal flagel di Giove,<br>
    e paventosi dell'ettoreo braccio,<br>
    impetuoso artefice di fuga;<br>
    perocché pari a turbine l'eroe<br>
    sempre combatte. E qual cinghiale o bieco<br>
    leon cui fanno cacciatori e cani<br>
    densa corona, di sue forze altero<br>
    volve dintorno i truci occhi, né teme<br>
    la tempesta de' dardi né la morte,<br>
    ma generoso si rigira e guarda<br>
    dove slanciarsi fra gli armati, e ovunque<br>
    urta, s'arretra degli armati il cerchio;<br>
    tal fra l'armi s'avvolge il teucro duce,<br>
    i suoi spronando a valicar la fossa.<br>
    Ma non l'ardìan gli ardenti corridori<br>
    che mettean fermi all'orlo alti nitriti,<br>
    dal varco spaventati arduo a saltarsi<br>
    e a tragittarsi: perocché dintorno<br>
    s'aprìan profondi precipizi, e il sommo<br>
    margo d'acuti pali era munito,<br>
    di che folto v'avean contro il nemico<br>
    confitto un bosco gli operosi Achei,<br>
    tal che passarvi non potean le rote<br>
    di volubile cocchio. Ma bramosi<br>
    ardean d'entrarvi e superarlo i fanti.<br>
    Fattosi innanzi allor Polidamante<br>
    ad Ettore sì disse: Ettore, e voi<br>
    duci troiani e collegati, udite.<br>
    Stolto ardire è il cacciar dentro la fossa<br>
    gli animosi cavalli. E non vedete<br>
    il difficile passo e la foresta<br>
    d'acute travi, che circonda il muro?<br>
    Di niuna guisa ai cavalier non lice<br>
    calarsi in quelle strette a far conflitto,<br>
    senza periglio di mortal ferita.<br>
    Se il Tonante in suo sdegno ha risoluta<br>
    degli Achei la ruina e il nostro scampo,<br>
    ben io vorrei che questo intervenisse<br>
    qui tosto, e che dal caro Argo lontani<br>
    perdesser tutti coll'onor la vita.<br>
    Ma se voltano fronte, e dalle navi<br>
    erompendo con impeto, nel fondo<br>
    ne stringono del fosso, allor, cred'io,<br>
    niuno in Troia di noi nunzio ritorna<br>
    salvo dal ferro de' conversi Achei.<br>
    Diam dunque effetto a un mio pensier. Sul fosso<br>
    ogni auriga rattenga i corridori,<br>
    e noi pedoni, corazzati e densi<br>
    tutti in punto seguiam l'orme d'Ettorre.<br>
    Non sosterranno il nostro urto gli Achivi,<br>
    se l'ora estrema del lor fato è giunta.<br>
    Disse; e ad Ettore piacque il saggio avviso.<br>
    Balzò dunque dal carro incontanente<br>
    tutto nell'armi, e balzâr gli altri a gara,<br>
    visto l'esempio di quel divo. Ognuno<br>
    fe' precetto all'auriga di sostarsi<br>
    co' destrieri alla fossa in ordinanza;<br>
    ed essi in cinque battaglion divisi<br>
    seguiro i duci. Andò la prima squadra<br>
    con Ettore e col buon Polidamante,<br>
    ed era questa il fiore e il maggior nerbo<br>
    de' combattenti, desïosi tutti<br>
    di spezzar l'alto muro, e su le navi<br>
    portar la pugna: terzo condottiero<br>
    li seguìa Cebrïon, messo in sua vece<br>
    alla custodia dell'ettoreo carro<br>
    altro men prode auriga. Erano i duci<br>
    della seconda Paride, Alcatòo<br>
    ed Agenorre. Della terza il divo<br>
    Dëifobo ed Elèno ed Asio, il prode<br>
    d'Irtaco figlio, cui d'Arisba a Troia<br>
    portarono e dall'onda Selleente<br>
    due destrier di gran corpo e biondo pelo.<br>
    Capitan della quarta era d'Anchise<br>
    l'egregia prole, Enea, co' due d'Antènore<br>
    pugnaci figli Archìloco e Acamante.<br>
    Degl'incliti alleati è condottiero<br>
    Sarpedonte, con Glauco e Asteropèo,<br>
    da lui compagni del comando assunti<br>
    come i più forti dopo sé, tenuto<br>
    il più forte di tutti. In ordinanza<br>
    posti i cinque drappelli, e di taurine<br>
    targhe coperti, mossero animosi<br>
    contro gli Achei, sperando entro le navi<br>
    precipitarsi alfin senza ritegno.<br>
    Mentre tutti e Troiani ed alleati<br>
    al consiglio obbedìan dell'incolpato<br>
    Polidamante, il duce Asio sol esso<br>
    lasciar né auriga né corsier non volle,<br>
    ma vêr le navi li sospinse. Insano!<br>
    Que' corsieri, quel cocchio, ond'egli esulta,<br>
    nol torranno alla morte, e dalle navi<br>
    in Ilio no nol torneran. La nera<br>
    Parca già il copre, e all'asta lo consacra<br>
    del chiaro Deucalìde Idomenèo.<br>
    Alla sinistra del naval recinto<br>
    ove carri e cavalli in gran tumulto<br>
    venìan cacciando i fuggitivi Achei,<br>
    spins'egli i suoi corsier verso la porta,<br>
    non già di sbarre assicurata e chiusa,<br>
    ma spalancata e da guerrier difesa<br>
    a scampo de' fuggenti. Il coraggioso<br>
    flagellò drittamente i corridori<br>
    a quella volta, e con acute grida<br>
    altri il seguìan, sperandosi che rotti,<br>
    senza far testa, nelle navi in salvo<br>
    precipitosi fuggirìan gli Achivi.<br>
    Stolta speranza! Custodìan la porta<br>
    due fortissimi eroi, germi animosi<br>
    de' guerrieri Lapiti. Era l'un d'essi<br>
    Polipète, figliuol di Piritòo,<br>
    l'altro il feroce Leontèo. Sublimi<br>
    stavan quivi costor, sembianti a due<br>
    eccelse querce in cima alla montagna,<br>
    che ferme e colle lunghe ampie radici<br>
    abbracciando la terra, eternamente<br>
    sostengono la piova e le procelle;<br>
    così fidati nelle man robuste,<br>
    ben lungi dal voltar per tema il tergo,<br>
    voltan anzi la fronte i due guerrieri,<br>
    d'Asio aspettando la gran furia. Ed esso<br>
    coll'Asiade Acamante, e con Oreste<br>
    e Jameno e Toone ed Enomào<br>
    sollevando gli scudi, il forte muro<br>
    van con fracasso ad assalir. Ma fermi<br>
    sull'ingresso i due prodi altrui fan core<br>
    alla difesa delle navi. Alfine<br>
    visti i Teucri avventarsi alla muraglia<br>
    d'ogni parte, e fuggir con alto grido<br>
    di spavento gli Achivi, impeto fece<br>
    l'ardita coppia: e fiero anzi le porte<br>
    un conflitto attaccâr, come silvestri<br>
    verri ch'odon sul monte avvicinarsi<br>
    il fragor della caccia: impetuosi<br>
    fulminando a traverso, a sé dintorno<br>
    rompon la selva, schiantano la rosta<br>
    dalle radici, e sentir fanno il suono<br>
    del terribile dente, infine che colti<br>
    d'acuto strale perdono la vita;<br>
    di questi due così sopra i percossi<br>
    petti sonava il luminoso acciaro,<br>
    e così combattean, nelle gagliarde<br>
    destre fidando, e nel valor di quelli<br>
    che di sopra dai merli e dalle torri<br>
    piovean nembi di sassi alla difesa<br>
    delle tende, dei legni e di se stessi.<br>
    Cadean spesse le pietre come spessa<br>
    la grandine cui vento impetuoso<br>
    di negre nubi agitator riversa<br>
    sull'alma terra; né piovean gli strali<br>
    sol dalle mani achive, ma ben anco<br>
    dalle troiane, e al grandinar de' sassi<br>
    smisurati mettean roco un rimbombo<br>
    gli elmi percossi e i risonanti scudi.<br>
    Fremendo allor si batté l'anca il figlio<br>
    d'Irtaco, e disse disdegnoso: O Giove<br>
    e tu pur ti se' fatto ora l'amico<br>
    della menzogna? Chi pensar potea<br>
    contro il nerbo di nostre invitte mani<br>
    tal resistenza dagli Achei? Ma vélli<br>
    che come vespe maculose in erti<br>
    nidi nascoste, a chi dà lor la caccia<br>
    s'avventano feroci, e per le cave<br>
    case e pe' figli battagliar le vedi:<br>
    così costor, benché due soli, addietro<br>
    dar non vonno che morti o prigionieri.<br>
    Così parlava, né perciò di Giove<br>
    si mutava il pensier, che al solo Ettorre<br>
    dar la palma volea. Aspro degli altri<br>
    all'altre porte intanto era il conflitto.<br>
    Ma dura impresa mi sarìa dir tutte,<br>
    come la lingua degli Dei, le cose.<br>
    Perocché quanto è lungo il saldo muro<br>
    tutto è vampo di Marte. Alta costringe<br>
    necessità, quantunque egri, gli Achei<br>
    a pugnar per le navi; e degli Achei<br>
    tutti eran mesti in cielo i numi amici.<br>
    Qui cominciâr la pugna i due Lapiti.<br>
    Vibrò la lancia il forte Polipète,<br>
    e Damaso colpì tra le ferrate<br>
    guance dell'elmo. L'elmo non sostenne<br>
    la furïosa punta che, spezzati<br>
    i temporali, gli allagò di sangue<br>
    tutto il cerèbro, e morto lo distese:<br>
    indi all'Orco Pilon spinse ed Ormeno.<br>
    Né la strage è minor di Leontèo,<br>
    d'Antìmaco figliuolo anzi di Marte.<br>
    Sul confin della cintola ei percote<br>
    Ippomaco coll'asta: indi cavata<br>
    dal fodero la daga, per lo mezzo<br>
    della turba si scaglia, e pria d'un colpo<br>
    tasta Antifonte che supin stramazza;<br>
    poi rovescia Menon, Jameno, Oreste,<br>
    tutti l'un sovra l'altro nella polve.<br>
    Mentre che Polipète e Leontèo<br>
    delle bell'armi spogliano gli uccisi,<br>
    la numerosa e di gran core armata<br>
    troiana gioventude, impazïente<br>
    di spezzar la muraglia, arder le navi,<br>
    Polidamante ed Ettore seguìa,<br>
    i quai repente all'orlo della fossa<br>
    irresoluti s'arrestâr dubbiando<br>
    di passar oltre: perocché sublime<br>
    un'aquila comparve, che sospeso<br>
    tenne il campo a sinistra. Il fero augello<br>
    stretto portava negli artigli un drago<br>
    insanguinato, smisurato e vivo,<br>
    ancor guizzante, e ancor pronto all'offese;<br>
    sì che volto a colei che lo ghermìa,<br>
    lubrico le vibrò tra il petto e il collo<br>
    una ferita. Allor la volatrice,<br>
    aperta l'ugna per dolor, lasciollo<br>
    cader dall'alto fra le turbe, e forte<br>
    stridendo sparve per le vie de' venti.<br>
    Visto in terra giacente il maculato<br>
    serpe, prodigio dell'Egìoco Giove,<br>
    inorridiro i Teucri, e fatto avanti<br>
    all'intrepido Ettòr Polidamante<br>
    sì prese a dir: Tu sempre, ancorché io porti<br>
    ottimi avvisi in parlamento, o duce,<br>
    hai pronta contro me qualche rampogna,<br>
    né pensi che non lice a cittadino<br>
    né in assemblea tradir né in mezzo all'armi<br>
    la verità, servendo all'augumento<br>
    di tua possanza. Dirò franco adunque<br>
    ciò che il meglio or mi sembra. Non si vada<br>
    coll'armi ad assalir le navi achee.<br>
    Il certo evento che n'attende è scritto<br>
    nell'augurio comparso alla sinistra<br>
    dell'esercito nostro, appunto in quella<br>
    che si volea travalicar la fossa,<br>
    dico il volo dell'aquila portante<br>
    nell'ugna un drago sanguinoso, immane<br>
    e vivo ancor. Com'ella cader tosto<br>
    lasciò la preda, pria che al caro nido<br>
    giungesse, e pasto la recasse a' suoi<br>
    dolci nati; così, quando n'accada<br>
    pur de' Greci atterrar le porte e il muro<br>
    e farne strage, non pensar per questo<br>
    di ritornarne con onor; ché indietro<br>
    molti Troiani lasceremo ancisi<br>
    dall'argolico ferro, combattente<br>
    per la tutela delle navi. Ognuno,<br>
    che ben la lingua de' prodigi intenda<br>
    e da' profani riverenza ottegna,<br>
    questo verace interpretar farìa.<br>
    Lo guatò bieco Ettorre, e gli rispose:<br>
    Polidamante, il tuo parlar non viemmi<br>
    grato all'orecchio, e una miglior sentenza<br>
    or dal tuo labbro m'attendea. Se parli<br>
    persuaso e davvero, io ti fo certo<br>
    che l'ira degli Dei ti tolse il senno,<br>
    poiché m'esorti ad obblïar di Giove<br>
    le giurate promesse, e all'ale erranti<br>
    degli augelli obbedir; de' quai non curo,<br>
    se volino alla dritta ove il Sol nasce,<br>
    o alla sinistra dove muor. Ben calmi<br>
    del gran Giove seguir l'alto consiglio,<br>
    ch'ei de' mortali e degli Eterni è il sommo<br>
    imperadore. Augurio ottimo e solo<br>
    è il pugnar per la patria. Perché tremi<br>
    tu dei perigli della pugna? Ov'anco<br>
    cadiam noi tutti tra le navi ancisi,<br>
    temer di morte tu non dei, ché cuore<br>
    tu non hai d'aspettar l'urto nemico,<br>
    né di pugnar. Se poi ti rimanendo<br>
    lontano dal conflitto, esorterai<br>
    con codarde parole altri a seguire<br>
    la tua viltà, per dio! che tu percosso<br>
    da questa lancia perderai la vita.<br>
    Si spinse avanti così detto, e gli altri<br>
    con alte grida lo seguiéno. Allora<br>
    il Folgorante dall'idèa montagna<br>
    un turbine destò, che drittamente<br>
    verso le navi sospingea la polve,<br>
    e agli Achivi rapìa gli occhi e l'ardire,<br>
    ad Ettorre il crescendo ed a' Troiani<br>
    che nel prodigio e nelle proprie forze<br>
    confidati assalîr l'alta muraglia<br>
    per diroccarla. E già divelti i merli<br>
    delle torri cadean, già le bertesche<br>
    si sfasciano, e le leve alto sollevano<br>
    gli sporgenti pilastri, eccelso e primo<br>
    fondamento alle torri. Intorno a questi<br>
    travagliansi i Troiani, ampia sperando<br>
    aprir la breccia. Né perciò d'un passo<br>
    s'arretrano gli Achei, ma di taurine<br>
    targhe schermo facendo alle bastite,<br>
    ferìan da quelle chi venìa di sotto.<br>
    Animosi dall'una all'altra torre<br>
    l'acheo valor svegliando ambo frattanto<br>
    scorrean gli Aiaci, e con parole or dure<br>
    or blande rampognando i neghittosi,<br>
    O compagni, dicean, quanti qui siamo<br>
    primi, secondi ed infimi (ché tutti<br>
    non siamo eguali nel pugnar, ma tutti<br>
    necessari), or gli è tempo, e lo vedete,<br>
    d'oprar le mani. Non vi sia chi pieghi<br>
    dunque alle navi per timor di vana<br>
    minaccia ostil, ma procedete avanti,<br>
    e l'un l'altro incoratevi, e mertate<br>
    che l'Olimpio Tonante vi conceda<br>
    di risospinger l'inimico, e rotto<br>
    inseguirlo fin dentro alle sue mura.<br>
    Sì sgridando, animâr l'acheo certame.<br>
    Come cadono spessi ai dì vernali<br>
    i fiocchi della neve, allorché Giove<br>
    versa incessante, addormentati i venti,<br>
    i suoi candidi nembi, e l'alte cime<br>
    delle montagne inalba e i campi erbosi,<br>
    e i pingui seminati e i porti e i lidi:<br>
    l'onda sola del mar non soffre il velo<br>
    delle fioccanti falde onde il celeste<br>
    nembo ricopre delle cose il volto;<br>
    tale allor densa di volanti sassi<br>
    la tempesta piovea quinci da' Teucri<br>
    scagliata e quindi dagli Achivi; e immenso<br>
    sorgea rumor per tutto il lungo muro.<br>
    Ma né i Troiani né l'illustre Ettorre<br>
    n'avrìan le porte spezzato e le sbarre,<br>
    se alfin contro gli Achei non incitava<br>
    Giove l'ardir del figlio Sarpedonte,<br>
    quale in mandra di buoi fiero lïone.<br>
    Imbracciossi l'eroe subitamente<br>
    il bel rotondo scudo, ricoperto<br>
    di ben condotto sottil bronzo, e dentro<br>
    v'avea l'industre artefice cucito<br>
    cuoi taurini a più doppi, e orlato intorno<br>
    d'aurea verga perenne il cerchio intero.<br>
    Con questo innanzi al petto, e nella destra<br>
    due lanciotti vibrando, incamminossi<br>
    qual montano lïon che, stimolato<br>
    da lunga fame e dal gran cor, l'assalto<br>
    tenta di pieno ben munito ovile;<br>
    e quantunque da' cani e da' pastori<br>
    tutti sull'armi custodito il trovi,<br>
    senza prova non soffre esser respinto<br>
    dal pecorile, ma vi salta in mezzo<br>
    e vi fa preda, o da veloce telo<br>
    di man pronta riceve aspra ferita:<br>
    tale il divino Sarpedon dal forte<br>
    suo cor quel muro ad assalir fu spinto<br>
    e a spezzarne i ripari. E volto a Glauco<br>
    d'Ippoloco figliuol, Glauco, gli disse,<br>
    perché siam noi di seggio, e di vivande<br>
    e di ricolme tazze innanzi a tutti<br>
    nella Licia onorati ed ammirati<br>
    pur come numi? Ond'è che lungo il Xanto<br>
    una gran terra possediam d'ameno<br>
    sito, e di biade fertili e di viti?<br>
    Certo acciocché primieri andiam tra' Licii<br>
    nelle calde battaglie, onde alcun d'essi<br>
    gridar s'intenda: Glorïosi e degni<br>
    son del comando i nostri re: squisita<br>
    è lor vivanda, e dolce ambrosia il vino,<br>
    ma grande il core, e nella pugna i primi.<br>
    Se il fuggir dal conflitto, o caro amico,<br>
    ne partorisse eterna giovinezza,<br>
    non io certo vorrei primo di Marte<br>
    i perigli affrontar, ned invitarti<br>
    a cercar gloria ne' guerrieri affanni.<br>
    Ma mille essendo del morir le vie,<br>
    né scansar nullo le potendo, andiamo:<br>
    noi darem gloria ad altri, od altri a noi.<br>
    Disse, né Glauco si ritrasse indietro,<br>
    né ritroso il seguì. Con molta mano<br>
    dunque di Licii s'avviâr. Li vide<br>
    rovinosi e diritti alla sua torre<br>
    affilarsi il Petìde Menestèo,<br>
    e sgomentossi. Girò gli occhi intorno<br>
    fra gli Achivi spïando un qualche duce<br>
    che lui soccorra e i suoi compagni insieme.<br>
    Scorge gli Aiaci che indefessi e fermi<br>
    sostenean la battaglia, e avean dappresso<br>
    Teucro pur dianzi della tenda uscito.<br>
    Ma non potea far loro a verun modo<br>
    le sue grida sentir, tanto è il fragore<br>
    di che l'aria rimbomba alle percosse<br>
    degli scudi, degli elmi e delle porte<br>
    tutte a un tempo assalite, onde spezzarle<br>
    e spalancarle. Immantinente ei dunque<br>
    manda ad Aiace il banditor Toota,<br>
    e, Va, gli dice, illustre araldo, vola,<br>
    chiama gli Aiaci, chiamali ambedue,<br>
    ché questo è il meglio in sì grand'uopo. Un'alta<br>
    strage qui veggo già imminente. I duci<br>
    del licio stuol con tutta la lor possa<br>
    qua piombano, e mostrâr già in altro incontro<br>
    ch'elli son nelle zuffe impetuosi.<br>
    S'ambo gli eroi ch'io chiedo, in gran travaglio<br>
    si trovano di guerra, almen ne vegna<br>
    il forte Aiace Telamònio, e il segua<br>
    Teucro coll'arco di ferir maestro.<br>
    Corse l'araldo obbediente, e ratto<br>
    per la lunga muraglia traversando<br>
    le file degli Achei, giunse agli Aiaci,<br>
    e con preste parole, Aiaci, ei disse,<br>
    incliti duci degli Argivi, il caro<br>
    nobile figlio di Petèo vi prega<br>
    d'accorrere veloci, ed aitarlo<br>
    alcun poco nel rischio in che si trova.<br>
    Prègavi entrambi per lo meglio. Un'alta<br>
    strage gli è sopra: perocché di tutta<br>
    forza si vanno a rovesciar sovr'esso<br>
    i licii capitani, e di costoro<br>
    l'impeto è noto nel pugnar. Se voi<br>
    siete in gran briga voi medesmi, almeno<br>
    vien tu, forte figliuol di Telamone,<br>
    e tu, Teucro, signor d'arco tremendo.<br>
    Tacque, ed il grande Telamònio figlio<br>
    al figlio d'Oilèo si volse e disse:<br>
    Tu, Aiace, e tu forte Licomede<br>
    qui restatevi entrambi, ed infiammate<br>
    l'acheo coraggio alla battaglia. Io volo<br>
    colà allo scontro del nemico, e data<br>
    la chiesta aita, subito ritorno.<br>
    Partì l'eroe, ciò detto, ed il germano<br>
    Teucro il seguiva, e Pandïon portante<br>
    l'arco di Teucro. Costeggiando il muro<br>
    alla torre arrivâr di Menestèo:<br>
    ed entrâr nella zuffa, appunto in quella<br>
    che a negro turbo simiglianti i duci<br>
    animosi de' Licii avean de' merli<br>
    già vinto il sommo. Si scontrâr gli eroi<br>
    fronte a fronte, e levossi alto clamore.<br>
    Primo l'Aiace Telamònio uccise<br>
    il magnanimo Epìcle, un caro amico<br>
    di Sarpedon. Giacea sull'ardua cima<br>
    della muraglia un aspro enorme sasso,<br>
    tal che niun de' presenti, anco sul fiore<br>
    delle forze, il potrebbe agevolmente<br>
    a due man sollevar. Ma lieve in alto<br>
    levollo Aiace, e lo scagliò. L'orrendo<br>
    colpo diruppe il bacinetto, e tutte<br>
    l'ossa del capo sfracellò. Dall'alta<br>
    torre il percosso a notator simìle<br>
    cadde, e l'alma fuggì. Teucro di poi<br>
    di strale a Glauco il nudo braccio impiaga<br>
    mentre il muro assalisce, e lo costrigne<br>
    la pugna abbandonar. Glauco d'un salto<br>
    giù dagli spaldi gittasi furtivo,<br>
    onde nessuno degli Achei s'avvegga<br>
    di sua ferita, e villanìa gli dica.<br>
    Ben se n'accorse Sarpedonte, ed alta<br>
    dell'amico al partir doglia il trafisse.<br>
    Ma non lentossi dalla pugna, e giunto<br>
    colla lancia il Testòride Alcmeone,<br>
    gliela ficca nel petto, e a sé la tira.<br>
    Segue il trafitto l'asta infissa, e cade<br>
    boccone, e l'armi risonâr sovr'esso.<br>
    Colla man forte quindi il licio duce<br>
    un merlo afferra, a sé lo tragge, e tutto<br>
    lo dirocca. Snudossi al suo cadere<br>
    la superna muraglia, e larga a molti<br>
    fece la strada. Allor ristretti insieme<br>
    mossero contra Sarpedonte i due<br>
    Telamonìdi, e Teucro d'uno strale<br>
    al petto il saettò. Raccolse il colpo<br>
    il lucente fermaglio dell'immenso<br>
    scudo, ché Giove dal suo figlio allora<br>
    allontanò la Parca, e non permise<br>
    che davanti alle navi egli cadesse.<br>
    L'assalse Aiace ad un medesmo tempo,<br>
    e allo scudo il ferì. Tutto passollo<br>
    la fiera punta, ed aspramente il caldo<br>
    guerrier represse. Dagli spaldi adunque<br>
    recede alquanto ei sì, ma non del tutto,<br>
    ché il cor pur anco gli porgea speranza<br>
    della vittoria, e al suo fedel drappello<br>
    rivoltosi, gridò: Licii guerrieri,<br>
    perché l'impeto vostro si rallenta?<br>
    Benché forte io mi sia, solo poss'io<br>
    atterrar questo muro, ed alle navi<br>
    aprir la strada? A me v'unite or dunque,<br>
    ché forza unita tutto vince. - Ei disse,<br>
    e vergognosi rispettando i Licii<br>
    le regali rampogne, s'addensaro<br>
    dintorno al saggio condottier. Dall'altro<br>
    lato gli Argivi nell'interno muro<br>
    rinforzan le falangi, e d'ambe parti<br>
    cresce il travaglio della dura impresa.<br>
    Perocché né il valor degli animosi<br>
    Licii a traverso dell'infranto muro<br>
    alle navi potea farsi la strada,<br>
    né i saettanti Achei dall'occupata<br>
    muraglia i Licii discacciar: ma quale<br>
    in poder che comune abbia il confine,<br>
    fan due villan, la pertica alla mano,<br>
    del limite baruffa, e poca lista<br>
    di terra è tutto della lite il campo:<br>
    così dei merli combattean costoro,<br>
    e sovra i merli contrastati un fiero<br>
    spezzar si fea di scudi e di brocchieri<br>
    su gli anelanti petti; e molti intorno<br>
    cadean gli uccisi; altri dal crudo acciaro<br>
    nel voltarsi trafitti il tergo ignudo;<br>
    altri, ed erano i più, da parte a parte<br>
    trapassati le targhe. Da per tutto<br>
    torri e spaldi rosseggiano di sangue<br>
    e troiano ed acheo; né fra gli Achei<br>
    nullo ancor segno si vedea di fuga.<br>
    Siccome onesta femminetta, a cui<br>
    procaccia il vitto la conocchia, in mano<br>
    tien la bilancia, e vi sospende e pesa<br>
    con rigorosa trutina la lana,<br>
    onde i suoi figli sostentar di scarso<br>
    alimento; così de' combattenti<br>
    equilibrata si tenea la pugna,<br>
    finché l'ora pur venne in che dovea<br>
    spinto da Giove superar primiero<br>
    Ettore la muraglia. Alza ei repente<br>
    la terribile voce, ed, Accorrete,<br>
    grida, o forti Troiani, urtate il muro,<br>
    spezzatelo, gittate alfin le fiamme<br>
    vendicatrici nella classe achea.<br>
    L'udiro i Teucri, ed incitati e densi<br>
    avventârsi ai ripari, e sovra il muro<br>
    montâr coll'aste in pugno. Appo le porte<br>
    un immane giacea macigno acuto:<br>
    non l'avrìan mosso agevolmente due<br>
    de' presenti mortali anche robusti<br>
    per carreggiarlo. A questo diè di piglio<br>
    Ettore; ed alto sollevollo, e solo<br>
    senza fatica l'agitò; ché Giove<br>
    in man del duce lo rendea leggiero.<br>
    E come nella manca il mandrïano<br>
    lieve sostien d'un arïète il vello,<br>
    insensibile peso; a questa guisa<br>
    Ettore porta sollevato in alto<br>
    l'enorme sasso, e va dirittamente<br>
    contro l'assito che compatto e grosso<br>
    delle porte munìa la doppia imposta,<br>
    da due forti sbarrata internamente<br>
    spranghe traverse, ed uno era il serrame.<br>
    Fattosi appresso, ed allargate e ferme<br>
    saldamente le gambe, onde con forza<br>
    il colpo liberar, percosse il mezzo.<br>
    Al fulmine del sasso sgangherârsi<br>
    i cardini dirotti; orrendamente<br>
    muggîr le porte, si spezzâr le sbarre,<br>
    si sfracellò l'assito, e d'ogni parte<br>
    le schegge ne volâr; tale fu il pondo<br>
    e l'impeto del sasso che di dentro<br>
    cadde e posò. Pel varco aperto Ettorre<br>
    si spinse innanzi simigliante a scura<br>
    ruinosa procella. Folgorava<br>
    tutto nell'armi di terribil luce;<br>
    scotea due lance nelle man; gli sguardi<br>
    mettean lampi e faville, e non l'avrìa,<br>
    quando ei fiero saltò dentro le porte,<br>
    rattenuto verun che Dio non fosse.<br>
    Alle sue schiere allor si volse, e a tutte<br>
    comandò di varcar l'achea trinciera.<br>
    Obbediro i Troiani; immantinente<br>
    altri il muro salîr, altri innondaro<br>
    le spalancate porte. Al mar gli Achivi<br>
    fuggono, e immenso ne seguìa tumulto.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade11.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade13.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
