<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Decimonono</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade18.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade20.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Decimonono</strong></font></p>
    <p ALIGN="CENTER">Uscìa del mar l'Aurora in croceo velo,<br>
    alla terra ed al ciel nunzia di luce,<br>
    e co' doni del Dio Teti giungea.<br>
    Singhiozzante da canto al morto amico<br>
    trovò l'amato figlio a cui dintorno<br>
    ploravano i compagni. Apparve in mezzo<br>
    l'augusta Diva, e strettolo per mano,<br>
    Figlio, disse, poiché piacque agli Dei<br>
    la sua morte, lasciam, benché dolenti,<br>
    che questi qui si giaccia; e tu le belle<br>
    armi ti prendi di Vulcan, che mai<br>
    mortal non indossò. - Così dicendo,<br>
    le depose al suo piè. Dier quelle un suono<br>
    che terror mise ai Mirmidóni: il guardo<br>
    non le sostenne, e si fuggîr. Ma come<br>
    le vide Achille, maggior surse l'ira,<br>
    e sotto le palpèbre orrendamente<br>
    gli occhi qual fiamma balenâr. Godea<br>
    trattarle, vagheggiarle; e dilettato<br>
    del mirando lavor, si volse, e disse:<br>
    Madre, son degne del divino fabbro<br>
    quest'armi, né può tanto arte terrena.<br>
    Or le mi vesto; ma timor mi grava<br>
    che nelle piaghe di Patròclo intanto<br>
    vile insetto non entri, che di vermi<br>
    generator la salma (ahi! senza vita!)<br>
    ne guasti sì che tutta imputridisca.<br>
    Pensier di questo non ti prenda, o figlio,<br>
    gli rispose la Dea: l'infesto sciame<br>
    divoratore de' guerrieri uccisi<br>
    io ne terrò lontano. Ov'anco ei giaccia<br>
    intero un anno, farò sì che il corpo<br>
    incorrotto ne resti, e ancor più bello.<br>
    Or tu raccogli in assemblea gli Achivi,<br>
    e, placato all'Atride, àrmati ratto<br>
    per la battaglia, e di valor ti cingi.<br>
    Disse, e spirto audacissimo gl'infuse.<br>
    Indi ambrosia all'estinto, e rubicondo<br>
    nèttare, a farlo d'ogni tabe illeso,<br>
    nelle nari stillò. Lunghesso il lido<br>
    l'orrenda voce intanto alza il Pelìde;<br>
    né soli i prenci achei, ma tutte accorrono<br>
    le sparse schiere per le navi, e quanti<br>
    di navi han cura, remator, piloti<br>
    e vivandieri e dispensier, van tutti<br>
    a parlamento, di veder bramosi<br>
    dopo un lungo cessar l'apparso Achille.<br>
    Barcollanti v'andaro anche i due prodi<br>
    Dïomede ed Ulisse, per le gravi<br>
    piaghe all'asta appoggiati, e ne' primieri<br>
    seggi adagiârsi. Ultimo giunse il sommo<br>
    Atride, in forte mischia ei pur dal telo<br>
    di Coon Antenòride ferito.<br>
    Tutti adunati, Achille surse e disse:<br>
    Atride, a te del par che a me sarìa<br>
    meglio tornato che tra noi non fusse<br>
    mai surta la fatal lite che il core<br>
    sì ne róse a cagion d'una fanciulla.<br>
    Dovea Dïana saettarla il giorno<br>
    ch'io saccheggiai Lirnesso, e mia la feci,<br>
    ché tanti non avrìan trafitti Achivi,<br>
    mentre l'ira io covai, morso il terreno.<br>
    Ettore e i Teucri ne gioîr, ma lunga<br>
    rimarrà tra gli Achei, credo, ed amara<br>
    de' nostri piati la memoria. Or copra<br>
    obblìo le andate cose, e il cor nel petto<br>
    necessità ne domi. Io qui depongo<br>
    l'ira, né giusto è ch'io la serbi eterna.<br>
    Tu ridesta le schiere alla battaglia.<br>
    Vedrò se i Teucri al mio venir vorranno<br>
    presso le navi pernottar. Di gambe,<br>
    spero, fia lesto volentier chïunque<br>
    potrà sottrarsi in campo alla mia lancia.<br>
    Disse: e gli Achivi giubilâr vedendo<br>
    alfin placato il generoso Achille.<br>
    Surse allora l'Atride, e dal suo seggio,<br>
    senza avanzarsi, favellò: M'udite,<br>
    eroi di Grecia, bellicosi amici,<br>
    né turbate il mio dir, ché lo frastuono<br>
    anche il più sperto dicitor confonde.<br>
    E chi far mente, chi parlar potrebbe<br>
    in cotanto tumulto, ove la voce<br>
    la più sonora verrìa meno? Io volgo<br>
    le parole ad Achille, e voi porgete<br>
    attento orecchio. Con rimprocci ed onte<br>
    spesso gli Achivi m'accusâr d'un fallo<br>
    cui Giove e il Fato e la notturna Erinni<br>
    commisero, non io. Essi in consiglio<br>
    quel dì la mente m'offuscâr, che il premio<br>
    ad Achille rapii. Che farmi? Un Dio<br>
    così dispose, la funesta a tutti<br>
    Ate, tremenda del Saturnio figlia.<br>
    Lieve ed alta dal suolo ella sul capo<br>
    de' mortali cammina, e lo perturba,<br>
    e a ben altri pur nocque. Anche allo stesso<br>
    degli uomini e de' numi arbitro Giove<br>
    fu nocente costei quando ingannollo<br>
    l'augusta Giuno il dì che in Tebe Alcmena<br>
    l'erculea forza partorir dovea.<br>
    Detto ai Celesti avea Giove per vanto:<br>
    Divi e Dive, ascoltate; io vo' del petto<br>
    rivelarvi un segreto: oggi Ilitìa<br>
    curatrice de' parti in luce un uomo<br>
    del mio sangue trarrà, che su le tutte<br>
    vicine genti stenderà lo scettro.<br>
    Mentirai, né atterrai la tua parola,<br>
    Giuno riprese meditando un frodo.<br>
    Giura, o Giove, il gran giuro, che nel vero<br>
    fia de' vicini regnator l'uom ch'oggi<br>
    di tua stirpe cadrà fra le ginocchia<br>
    d'una madre mortal. Giurollo il nume<br>
    senza sospetto, e ne fu poi pentito.<br>
    Ché Giuno dal ciel ratta in Argo scesa<br>
    del Perseìde Stènelo all'illustre<br>
    moglie sen venne. Avea grav'ella il seno<br>
    d'un caro figlio settimestre. A questo,<br>
    benché immaturo, accelerò la luce<br>
    Giuno, e d'Alcmena prolungando il parto,<br>
    ne represse le doglie. Indi a narrarne<br>
    corse al Saturnio la novella, e disse:<br>
    Giove, t'annunzio che mo' nacque un prode<br>
    che in Argo impererà, lo Stenelìde,<br>
    tua progenie, Euristèo d'Argo re degno.<br>
    D'alto dolor ferito infurïossi<br>
    Giove, e tosto ai capelli Ate afferrando<br>
    per lo Stige giurò che questa a tutti<br>
    furia dannosa non avrìa più mai<br>
    riveduto l'Olimpo. E sì dicendo,<br>
    la rotò colla destra, e fra' mortali<br>
    dagli astri la scagliò. Per la costei<br>
    colpa veggendo di travagli oppresso<br>
    il diletto figliuol sotto Euristèo<br>
    adiravasi Giove. E a me pur anco,<br>
    quando alle navi Ettòr struggea gli Achivi,<br>
    lacerava il pensier la rimembranza<br>
    di questa Diva che mi tolse il senno.<br>
    Ma poiché Giove il volle, io vo' del pari<br>
    farne l'emenda con immensi doni.<br>
    Sorgi Achille alla pugna, e gli altri accendi.<br>
    Tutto, che ieri nella tenda Ulisse<br>
    ti promise, io darotti: e se t'aggrada,<br>
    l'ardor sospendi che a pugnar ti sprona,<br>
    e dal mio legno farò tosto i doni<br>
    recar, che visti placheranti il core.<br>
    Duce de' prodi glorïoso Atride,<br>
    rispose Achille, il dar que' doni a norma<br>
    di tua giustizia o ritenerli, è tutto<br>
    nel tuo poter. Ma tempo non è questo<br>
    da parole: sia d'armi ogni pensiero,<br>
    né più s'indugi, ché il da farsi è assai.<br>
    Uop'è che Achille in campo rieda e sperda<br>
    le troiane falangi, e ch'altri il vegga,<br>
    e l'esempio n'imiti. - Illustre Achille,<br>
    soggiunse allor l'accorto Ulisse, è grande<br>
    il tuo valor; ma non menar digiuni<br>
    contro i Teucri gli Achei. Venuti al cozzo<br>
    una volta gli eserciti, e infiammati<br>
    quinci e quindi da un Dio, non fia sì breve<br>
    l'aspro certame. Nelle navi adunque<br>
    comanda che di cibo e di bevanda,<br>
    fonte di forza, si ristaurin tutti,<br>
    ché digiuno soldato un giorno intero<br>
    fino al tramonto non sostiene la pugna.<br>
    Sete, fame, fatica a poco a poco<br>
    dòman anco i più forti, e dispossato<br>
    casca il ginocchio. Ma guerrier, cui fresche<br>
    tornò le forze il cibo, il giorno tutto<br>
    intrepido combatte, e sua stanchezza<br>
    sol col finirsi del conflitto ei sente.<br>
    Dunque il campo congeda, e fa che pronte<br>
    mense imbandisca. Agamennón frattanto<br>
    qua rechi i doni, onde ogni Acheo li vegga,<br>
    e il tuo cor ne gioisca. Indi nel mezzo<br>
    del parlamento il re si levi, e giuri<br>
    che mai non giacque colla tua fanciulla;<br>
    e questo giuro il cor ti plachi. Ei poscia,<br>
    perché nulla si fraudi al tuo diritto,<br>
    di lauto desco nella propria tenda<br>
    ti presenti e t'onori. E tu più giusto<br>
    móstrati, Atride, in avvenir, ché bello<br>
    regal atto è il placar, qual sia, l'offeso.<br>
    A questo il sire Agamennón: M'è grato,<br>
    Ulisse, il saggio e acconciamente espresso<br>
    tuo ragionar. Io giurerò dall'imo<br>
    cuor, né dinanzi al Dio sarò spergiuro.<br>
    Ma tempri Achille del pugnar la foga<br>
    sino che giunga il donativo; e il sangue<br>
    della vittima fermi il giuramento,<br>
    qui presenti voi tutti. Or tu medesmo<br>
    vanne, Ulisse, e trascelto, io tel comando,<br>
    de' primi achivi giovinetti il fiore,<br>
    reca i doni promessi e le donzelle;<br>
    e Taltìbio mi cerchi e m'apparecchi<br>
    un cinghial da svenarsi a Giove e al Sole.<br>
    Inclito Atride, gli rispose Achille,<br>
    serbar si denno queste cose al tempo<br>
    che dall'armi avrem posa, e che non tanto<br>
    sdegno m'infiammi. Giacciono squarciati<br>
    nella polve gli eroi che spense Ettorre<br>
    favorito da Giove, e voi ne fate<br>
    ressa di cibo? Io, qual si trova, all'armi<br>
    senza ritardo il campo esorterei,<br>
    e vendicato l'onor nostro, allegre<br>
    cene abbondanti appresterei la sera.<br>
    Non verrà cibo al labbro mio né beva,<br>
    s'ulto pria non vedrò l'estinto amico.<br>
    D'acuto acciar trafitto egli mi giace<br>
    nella tenda co' piè volti all'uscita,<br>
    e gli fan cerchio i suoi compagni in pianto.<br>
    Non altro è dunque il mio pensier che strage<br>
    e sangue, e il cupo di chi muor sospiro.<br>
    E Ulisse a lui: Fortissimo Pelìde,<br>
    tu nell'asta me vinci, io te nel senno,<br>
    perché pria nacqui, e più imparai. Fa dunque<br>
    di quetarti al mio detto. Umano core<br>
    presto si sazia di conflitti in cui<br>
    molto miete l'acciar, poco raccoglie<br>
    il mietitor, se Giove, arbitro sommo<br>
    di nostre guerre, le bilance inclina.<br>
    Pianger col ventre non si dee gli estinti;<br>
    e qual respiro il pianto avrìa se mille<br>
    fa caderne la Parca ogni momento?<br>
    Intero un sole al lagrimar si doni,<br>
    poi con coraggio, chi morì s'intombi:<br>
    e noi che vivi della mischia uscimmo<br>
    confortiamci di cibo, onde più fieri<br>
    d'invitto ferro ricoperti il petto<br>
    alla pugna tornar, senza che sia<br>
    mestier novello incitamento. E guai<br>
    a chi terrassi su le navi inerte,<br>
    mentre gli altri animosi ad acre assalto<br>
    contra i Teucri dal vallo irromperanno!<br>
    Disse, e compagni i due figliuoi si prese<br>
    di Nestore, e Toante e Merïone<br>
    e il Filìde Megète e Melanippo<br>
    e Licomede di Creonte. Andaro<br>
    d'Atride al padiglion, presti il comando<br>
    n'adempiro, e arrecâr le già promesse<br>
    cose; sette treppiè, venti lebèti,<br>
    dodici corridori; indi prestanti<br>
    d'ingegno e di beltà sette captive.<br>
    La figlia di Brisèo, guancia rosata,<br>
    ottava ne venìa. Li precedea<br>
    con dieci di buon peso aurei talenti<br>
    Ulisse, e lo seguìan con gli altri doni<br>
    gli altri giovani achei. Deposto il tutto<br>
    nell'assemblea, levossi Agamennóne;<br>
    e Taltìbio di voce a un Dio simìle<br>
    irto cinghial gli appresentò. Fuor trasse<br>
    il sospeso del brando alla vagina<br>
    trafier l'Atride, e della belva i primi<br>
    peli recisi, alzò le palme, e a Giove<br>
    pregò. Sedeansi tutti in riverente<br>
    giusto silenzio per udirlo; ed egli<br>
    guardando al cielo e supplicando disse:<br>
    Il sommo ottimo Iddio, la Terra, il Sole,<br>
    e l'Erinni laggiù gastigatrici<br>
    degli spergiuri, testimon mi sieno<br>
    che per desìo lascivo unqua io non posi<br>
    sopra la figlia di Brisèo le mani,<br>
    e che la tenni nelle tende intatta.<br>
    Mi mandino, s'io mento, ogni castigo<br>
    serbato al falso giurator gli Dei.<br>
    Disse, e l'ostia scannò; poscia ne' vasti<br>
    gorghi marini la scagliò l'araldo,<br>
    pasto de' pesci. Allor rizzossi Achille<br>
    e sclamò: Giove padre, oh di che danni<br>
    tu ne gravi! Non mai m'avrìa l'Atride<br>
    mosso all'ira, né mai per farmi oltraggio<br>
    rapita a mio mal grado egli la schiava:<br>
    ma tu il volesti, Iddio, tu che di tanti<br>
    Achei la morte decretavi. Or voi<br>
    itene al cibo, e all'armi indi si voli.<br>
    Disse, e sciolto il consesso, alla sua nave<br>
    si disperse ciascun. Ma co' presenti<br>
    i Mirmidóni s'avvïâr d'Achille<br>
    verso le tende, e li posâr, schierando<br>
    su bei seggi le donne; e nell'armento<br>
    fur dai sergenti i corridor sospinti.<br>
    Di beltà simigliante all'aurea Venere<br>
    come vide Brisëide del morto<br>
    Pàtroclo le ferite, abbandonossi<br>
    sull'estinto, e ululava e colle mani<br>
    laceravasi il petto e il delicato<br>
    collo e il bel viso, e sì dicea plorando:<br>
    Oh mio Patròclo! oh caro e dolce amico<br>
    d'una meschina! Io ti lasciai qui vivo<br>
    partendo; e ahi quale al mio tornar ti trovo!<br>
    Ahi come viemmi un mal su l'altro! Vidi<br>
    l'uomo a cui diermi i genitor, trafitto<br>
    dinanzi alla città, vidi d'acerba<br>
    morte rapiti tre fratei diletti;<br>
    e quando Achille il mio consorte uccise<br>
    e di Minete la città distrusse,<br>
    tu mi vietavi il piangere, e d'Achille<br>
    farmi sposa dicevi, e a Ftia condurmi<br>
    tu stesso, e m'apprestar fra' Mirmidóni<br>
    il nuzïal banchetto. Avrai tu dunque,<br>
    o sempre mite eroe, sempre il mio pianto.<br>
    Così piange: piangean l'altre donzelle<br>
    Pàtroclo in vista, e il proprio danno in core.<br>
    Stretti intanto ad Achille i senïori<br>
    lo confortano al cibo, ed egli il niega<br>
    gemebondo: Se restami un amico<br>
    che mi compiaccia, non m'esorti, il prego,<br>
    a toccar cibo in tanto duol: vo' starmi<br>
    fino a sera, e potrollo, in questo stato.<br>
    Tutti, ciò detto, accomiatò, ma seco<br>
    restâr gli Atridi e Nestore ed Ulisse<br>
    e il re cretese e il buon Fenice, intenti<br>
    a stornarne il dolor: ma il cor sta chiuso<br>
    ad ogni dolce finché l'apra il grido<br>
    della battaglia sanguinosa. Or tutto<br>
    col pensier nell'amico alto sospira<br>
    e prorompe così: Caro infelice!<br>
    Tu pur ne' giorni di feral conflitto<br>
    degli Achivi co' Troi m'apparecchiavi<br>
    con presta cura nelle tende il cibo.<br>
    Or tu giaci, e digiuno io qui mi struggo<br>
    del desìo di te sol; né più cordoglio<br>
    mi graverìa se morto il padre udissi<br>
    (misero! ei forse or per me piange in Ftia,<br>
    per me fatto campione in stranio lido<br>
    dell'abborrita Argiva), o morto il mio<br>
    di divina beltà figlio diletto,<br>
    che a me si edùca, se pur vive, in Sciro.<br>
    Ahi! mi sperava di morir qui solo;<br>
    sperava che tu salvo a Ftia tornando<br>
    su presta nave, un dì da Sciro avresti<br>
    teco addutto il mio Pirro, e mostri a lui<br>
    i miei campi, i miei servi e l'alta reggia;<br>
    perocché temo che Pelèo pur troppo<br>
    o più non viva, o di dolor sol viva,<br>
    aspettando ogni dì veglio cadente<br>
    l'amaro annunzio della morte mia.<br>
    Così geme: gemean gli astanti eroi<br>
    ricordando ciascun gli abbandonati<br>
    suoi cari pegni. Di quel pianto Giove<br>
    impietosito, a Pallade si volse<br>
    immantinente, e sì le disse: O figlia,<br>
    perché lasci l'uom prode in abbandono?<br>
    Pensier d'Achille non hai più? Nol vedi<br>
    là seduto alle navi e lagrimoso<br>
    pel caro amico? Andâr già tutti al desco;<br>
    ei sol ricusa ogni ristor. Va dunque,<br>
    e dolce ambrosia e nèttare nel petto,<br>
    onde non caggia di languor, gl'instilla.<br>
    Sprone aggiunse quel cenno alla già pronta<br>
    Minerva che d'un salto, con la foga<br>
    delle vaste ali di stridente nibbio,<br>
    calò dal cielo, e nèttare ed ambrosia<br>
    stillò d'Achille in petto, onde le forze<br>
    il suo fiero digiun non gli togliesse;<br>
    indi agli eterni del potente padre<br>
    soggiorni rivolò. Gli Achivi intanto<br>
    tutti in procinto dalle navi a torme<br>
    versavansi nel campo; e a quella guisa<br>
    che fioccano dal ciel, spinte dal soffio<br>
    serenatore d'aquilon, le nevi,<br>
    così dai legni uscir densi allor vedi<br>
    i lucid'elmi, i vasti scudi, e i forti<br>
    concavi usberghi e le frassinee lance.<br>
    Folgora ai lampi dell'acciaro il cielo<br>
    e ne brilla il terren, che al calpestìo<br>
    delle squadre rimbomba. In mezzo a queste<br>
    armasi Achille. Gli strideano i denti,<br>
    gli occhi eran fiamme, di dolore e d'ira<br>
    rompeasi il petto; e tale egli dell'armi<br>
    vulcanie si vestìa. Strinse alle gambe<br>
    i bei stinieri con argentee fibbie,<br>
    pose al petto l'usbergo, e di lucenti<br>
    chiovi fregiato agli omeri sospese<br>
    il forte brando; s'imbracciò lo scudo,<br>
    che immenso e saldo di lontan splendea<br>
    come luna, o qual foco ai naviganti<br>
    sovr'alta apparso solitaria cima,<br>
    quando lontani da' lor cari il vento<br>
    li travaglia nel mar: tale dal bello<br>
    e vario scudo dell'eroe saliva<br>
    all'etra lo splendor. Stella parea<br>
    su la fronte il grand'elmo irto d'equine<br>
    chiome, e fusa sul cono tremolava<br>
    l'aurea cresta. In quest'armi il divo Achille<br>
    tenta se stesso, e vi si vibra, e prova<br>
    se gli son atte; e gli erano qual piuma<br>
    ch'alto il solleva. Alfin dal suo riservo<br>
    cavò l'immensa e salda asta paterna,<br>
    cui nullo Achivo palleggiar potea<br>
    tranne il Pelìde, frassino d'eroi<br>
    sterminatore, da Chiron reciso<br>
    su le pelìache vette, e dato al padre.<br>
    Alcìmo intanto e Automedonte aggiogano<br>
    di belle barde adorni e di bei freni<br>
    i cavalli: e allungate ai saldi anelli<br>
    le guide, e tolta nella man la sferza,<br>
    salta sul cocchio Automedón. Vi monta<br>
    dopo, raggiante come Sole, Achille<br>
    tutto presto alla pugna, e con tremenda<br>
    voce ai paterni corridor sì grida:<br>
    Xanto e Bàlio a Podarge incliti figli,<br>
    sia vostra cura in salvo ricondurre<br>
    sazio di stragi il signor vostro; e morto<br>
    nol lasciate colà come Patròclo.<br>
    Chinò la testa l'immortal corsiero<br>
    Xanto: diffusa per lo giogo andava<br>
    fino a terra la chioma, ed ei da Giuno<br>
    fatto parlante udir fe' questi accenti:<br>
    Achille, in salvo questa volta ancora<br>
    ti trarremo noi, sì; ma ti sovrasta<br>
    l'ultim'ora, né fia nostra la colpa,<br>
    ma di Giove e del Fato. Se dell'armi<br>
    spogliâr Patroclo i Troi, non accusarne<br>
    nostra pigrizia e tardità, ma il forte<br>
    di Latona figliuolo. Ei nella prima<br>
    fronte l'uccise, e dienne a Ettòr la palma.<br>
    Noi Zefiro sfidiamo, il più veloce<br>
    de' venti, al corso; ma nel Fato è scritto<br>
    che un Dio te domi ed un mortal... Troncaro<br>
    l'Erinni i detti. E a lui l'irato Achille:<br>
    Xanto, a che morte mi predir? Non tocca<br>
    questo a te. Qui cader deggio lontano,<br>
    lo so, dai cari genitor; ma pria<br>
    trarrò tutta di guerre a' Troi la voglia.<br>
    Disse, e gridando i corridor sospinse.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade18.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade20.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
