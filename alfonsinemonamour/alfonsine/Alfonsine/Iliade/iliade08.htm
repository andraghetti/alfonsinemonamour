<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Ottavo</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade07.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade09.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Ottavo</strong></font></p>
    <p align="center">Già spiegava l'aurora il croceo velo<br>
    sul volto della terra, e co' Celesti<br>
    su l'alto Olimpo il folgorante Giove<br>
    tenea consiglio. Ei parla, e riverenti<br>
    stansi gli Eterni ad ascoltar: M'udite<br>
    tutti, ed abbiate il mio voler palese;<br>
    e nessuno di voi né Dio né Diva<br>
    di frangere s'ardisca il mio decreto,<br>
    ma tutti insieme il secondate, ond'io<br>
    l'opra, che penso, a presto fin conduca.<br>
    Qualunque degli Dei vedrò furtivo<br>
    partir dal cielo, e scendere a soccorso<br>
    de' Troiani o de' Greci, egli all'Olimpo<br>
    di turpe piaga tornerassi offeso;<br>
    o l'afferrando di mia mano io stesso,<br>
    nel Tartaro remoto e tenebroso<br>
    lo gitterò, voragine profonda<br>
    che di bronzo ha la soglia e ferree porte,<br>
    e tanto in giù nell'Orco s'inabissa,<br>
    quanto va lungi dalla terra il cielo.<br>
    Allor saprà che degli Dei son io<br>
    il più possente. E vuolsene la prova?<br>
    D'oro al cielo appendete una catena,<br>
    e tutti a questa v'attaccate, o Divi<br>
    e voi Dive, e traete. E non per questo<br>
    dal ciel trarrete in terra il sommo Giove,<br>
    supremo senno, né pur tutte oprando<br>
    le vostre posse. Ma ben io, se il voglio,<br>
    la trarrò colla terra e il mar sospeso:<br>
    indi alla vetta dell'immoto Olimpo<br>
    annoderò la gran catena, ed alto<br>
    tutte da quella penderan le cose.<br>
    Cotanto il mio poter vince de' numi<br>
    le forze e de' mortai. - Qui tacque, e tutti<br>
    dal minaccioso ragionar percossi<br>
    ammutolîr gli Dei. Ruppe Minerva<br>
    finalmente il silenzio, e così disse:<br>
    Padre e re de' Celesti, e noi pur anco<br>
    sappiam che invitta è la tua gran possanza.<br>
    Ma nondimen de' bellicosi Achei<br>
    pietà ne prende, che di fato iniquo<br>
    son vicini a perir. Noi dalla pugna,<br>
    se tu il comandi, ci terrem lontani;<br>
    ma non vietar che di consiglio almeno<br>
    sien giovati gli Achivi, onde non tutti<br>
    cadan nell'ira tua disfatti e morti.<br>
    Con un sorriso le rispose il sommo<br>
    de' nembi adunator: Conforta il core,<br>
    diletta figlia; favellai severo,<br>
    ma vo' teco esser mite. - E così detto,<br>
    gli orocriniti eripedi cavalli<br>
    come vento veloci al carro aggioga:<br>
    al divin corpo induce una lorica<br>
    tutta d'auro, e alla man data una sferza<br>
    pur d'auro intesta e di gentil lavoro,<br>
    monta il cocchio, e flagella a tutto corso<br>
    i corridori che volâr bramosi<br>
    infra la terra e lo stellato Olimpo.<br>
    Tosto all'Ida, di belve e di rigosi<br>
    fonti altrice, arrivò su l'ardua cima<br>
    del Gargaro, ove sacro a lui frondeggia<br>
    un bosco, e fuma un odorato altare.<br>
    Qui degli uomini il padre e degli Dei<br>
    rattenne e dal timon sciolse i cavalli,<br>
    e di nebbia gli avvolse. Indi s'assise<br>
    esultante di gloria in su la vetta<br>
    di là lo sguardo a Troia rivolgendo<br>
    ed alle navi degli Achei, che preso<br>
    per le tende alla presta un parco cibo<br>
    armavansi. Ed all'armi anch'essi i Teucri<br>
    per la città correan; né gli sgomenta<br>
    il numero minor, ché per le spose<br>
    e pe' figli a pugnar pronti li rende<br>
    necessità. Spalancansi le porte:<br>
    erompono pedoni e cavalieri<br>
    con immenso tumulto, e giunti a fronte,<br>
    scudi a scudi, aste ad aste e petti a petti<br>
    oppongono, e di targhe odi e d'usberghi<br>
    un fiero cozzo, ed un fragor di pugna<br>
    che rinforza più sempre. De' cadenti<br>
    l'urlo si mesce coll'orribil vanto<br>
    de' vincitori, e il suol sangue correa.<br>
    Dall'ora che le porte apre al mattino<br>
    fino al merigge, d'ambedue le parti<br>
    durò la strage con egual fortuna.<br>
    Ma quando ascese a mezzo cielo il sole,<br>
    alto spiegò l'onnipossente Iddio<br>
    l'auree bilance, e due diversi fati<br>
    di sonnifera morte entro vi pose,<br>
    il troiano e l'acheo. Le prese in mezzo,<br>
    le librò, sollevolle, e degli Achivi<br>
    il fato dechinò, che traboccando<br>
    percosse in terra, e balzò l'altro al cielo.<br>
    Tonò tremendo allor Giove dall'Ida,<br>
    e un infocato fulmine nel campo<br>
    avventò degli Achei, che stupefatti<br>
    a quella vista impallidîr di tema.<br>
    Né Idomenèo né il grande Agamennóne,<br>
    né gli Aiaci, ambedue lampi di Marte,<br>
    fermi al lor posto rimaner fur osi.<br>
    Solo il Gerenio, degli Achei tutela,<br>
    Nestore vi restò, ma suo mal grado<br>
    ché un destrier l'impedìa, cui di saetta<br>
    d'Elena bella l'avvenente drudo<br>
    nella fronte ferì laddove spunta<br>
    nel teschio de' cavalli il primo crine,<br>
    ed è letale il loco alle ferite.<br>
    Inalberossi il corridor trafitto,<br>
    ché nel cerèbro entrata era la freccia,<br>
    e dintorno alla rota per l'acuto<br>
    dolor si voltolando, in iscompiglio<br>
    mettea gli altri cavalli. Or mentre il vecchio<br>
    gli si fa sopra colla daga, e tenta<br>
    tagliarne le tirelle, ecco veloci<br>
    fra la calca e il ferir de' combattenti<br>
    sopraggiungere d'Ettore i destrieri,<br>
    superbi di portar sì grande auriga.<br>
    E qui perduta il veglio avrìa la vita,<br>
    se del rischio di lui non s'accorgea<br>
    l'invitto Dïomede. Un grido orrendo<br>
    di pugna eccitator mise l'eroe<br>
    alla volta d'Ulisse: Ah dove immemore<br>
    di tua stirpe divina, dove fuggi,<br>
    astuto figlio di Laerte, e volgi,<br>
    come un codardo della turba, il tergo?<br>
    Bada che alcun le fuggitive spalle<br>
    non ti giunga coll'asta. Agl'inimici<br>
    volta la fronte, ed a salvar vien meco<br>
    dal furor di quel fiero il vecchio amico.<br>
    Quelle grida non ode, e ratto in salvo<br>
    fugge Ulisse alle navi. Allor rimasto<br>
    solo il Tidìde, si sospinse in mezzo<br>
    ai guerrier della fronte, avanti al cocchio<br>
    di Nestore piantossi, e lui chiamando<br>
    veloci gli drizzò queste parole:<br>
    Troppo feroce gioventù nemica<br>
    ti sta contra, o buon vecchio, e infermi troppo<br>
    sono i tuoi polsi: hai grave d'anni il dorso,<br>
    hai debole l'auriga e i corridori.<br>
    Monta il mio cocchio, e la virtù vedrai<br>
    dei cavalli di Troe, che dianzi io tolsi<br>
    d'Anchise al figlio, a maraviglia sperti<br>
    a fuggir ratti in campo e ad inseguire.<br>
    Lascia cotesti agli scudieri in cura,<br>
    drizziam questi ne' Teucri, e vegga Ettorre<br>
    s'anco in mia man la lancia è furibonda.<br>
    Disse: né il veglio ricusò l'invito.<br>
    Di Stènelo e del buon Eurimedonte,<br>
    valorosi scudieri, egli al governo<br>
    cesse le sue puledre, e tosto il cocchio<br>
    del Tidìde salito, in man si tolse<br>
    le bellissime briglie, e col flagello<br>
    i corsieri percosse. In un baleno<br>
    giunser d'Ettore a fronte, che diritto<br>
    lor d'incontro venìa con gran tempesta.<br>
    Trasse la lancia Dïomede, e il colpo<br>
    errò; ma su le poppe in mezzo al petto<br>
    colpì l'auriga Enïopèo, figliuolo<br>
    dell'inclito Tebèo. Cade il trafitto<br>
    giù tra le rote colle briglie in pugno:<br>
    s'arretrano i destrieri, e in quello stato<br>
    perde ogni forza l'infelice, e spira.<br>
    Del morto auriga addolorossi Ettorre,<br>
    e mesto di lasciar quivi il compagno<br>
    nella polve disteso, un altro audace<br>
    alla guida del carro iva cercando:<br>
    né di rettor gran tempo ebber bisogno<br>
    i suoi destrieri, ché gli occorse all'uopo<br>
    l'animoso Archepòlemo d'Ifito,<br>
    cui sul carro montar fa senza indugio,<br>
    e gli abbandona nella man le briglie.<br>
    Immensa strage allora e fatti orrendi<br>
    fôran d'arme seguìti, e come agnelli<br>
    stati in Ilio sarìan racchiusi i Teucri,<br>
    se de' Celesti il padre e de' mortali<br>
    tosto di ciò non s'accorgea. Tonando<br>
    con gran fragore un fulmine rovente<br>
    vibrò nel campo il nume, e il fece in terra<br>
    guizzar di Dïomede innanzi al cocchio:<br>
    e subita n'uscìa d'ardente zolfo<br>
    una terribil vampa. Spaventati<br>
    costernansi i destrier, scappan di mano<br>
    a Nestore le briglie; onde al Tidìde<br>
    rivoltosi tremante; Ah piega, ei grida,<br>
    piega indietro i cavalli, o Dïomede,<br>
    fuggiam: nol vedi? contro noi combatte<br>
    Giove irato, e a costui tutto dar vuole<br>
    di presente l'onor della battaglia.<br>
    Darallo, se gli piace, un'altra volta<br>
    a noi pur: ma di Giove oltrapossente<br>
    il supremo voler forza non pate.<br>
    Tutto ben parli, o vecchio, gli rispose<br>
    l'imperturbato eroe; ma il cor mi crucia<br>
    la dolorosa idea ch'Ettore un giorno<br>
    fra' Troiani dirà gonfio d'orgoglio:<br>
    Io fugai Dïomede, io lo costrinsi<br>
    a scampar nelle navi. - Ei questo vanto<br>
    menerà certo, e a me si fenda allora<br>
    sotto i piedi la terra, e mi divori.<br>
    E Nestore ripiglia: Ah che dicesti,<br>
    valoroso Tidìde? E quando avvegna<br>
    che un codardo, un imbelle Ettor ti chiami,<br>
    i Troiani non già sel crederanno,<br>
    né le troiane spose, a cui nell'atra<br>
    polve stendesti i floridi mariti.<br>
    Disse; e addietro girò tosto i cavalli<br>
    tra la calca fuggendo. Ettore e i Teucri<br>
    con urli orrendi li seguiro, e un nembo<br>
    piovean su lor d'acerbi strali, ed alto<br>
    gridar s'udiva de' Troiani il duce:<br>
    I cavalieri argivi, o Dïomede,<br>
    e di seggio e di tazze e di vivande<br>
    te finora onorâr su gli altri a mensa;<br>
    ma deriso or n'andrai, che un cor palesi<br>
    di femminetta. Via di qua, fanciulla;<br>
    non salirai tu, no, fin ch'io respiro,<br>
    d'Ilio le torri, né trarrai cattive<br>
    le nostre mogli nelle navi, e morto<br>
    per la mia destra giacerai tu pria.<br>
    Stettesi in forse a quel parlar l'eroe<br>
    di dar volta ai cavalli, e d'affrontarlo.<br>
    Ben tre volte nel core e nella mente<br>
    gliene corse il desìo, tre volte Giove<br>
    rimormorò dall'Ida, e fe' securi<br>
    della vittoria con quel segno i Teucri.<br>
    Con orribile grido Ettore allora<br>
    animando le schiere: O Licii, o Dardani,<br>
    o Troiani, dicea, prodi compagni,<br>
    mostratevi valenti, e fuor mettete<br>
    le generose forze. Io non m'inganno,<br>
    Giove è propizio; di vittoria a noi<br>
    e d'esizio a' nemici ei diede il segno.<br>
    Stolti! che questo alzâr debile muro,<br>
    troppo al nostro valor frale ritegno.<br>
    Quella lor fossa varcheran d'un salto<br>
    i miei cavalli; e quando emerso a vista<br>
    io sarò delle navi, allor le faci<br>
    ministrarmi qualcun si risovvegna,<br>
    ond'io que' legni incenda, e fra le vampe<br>
    sbalorditi dal fumo i Greci uccida.<br>
    Poi conforta i destrieri, e sì lor parla:<br>
    Xanto, Podargo, Etón, Lampo divino,<br>
    mercé del largo cibo or mi rendete,<br>
    che dell'illustre Eezïon la figlia<br>
    Andromaca vi porge, il dolce io dico<br>
    frumento, e l'alma di Lïeo bevanda,<br>
    ch'ella a voi mesce desïosi, a voi<br>
    pria che a me stesso che pur suo mi vanto<br>
    giovine sposo. Or via, volate; andiamo<br>
    alla conquista del nestòreo scudo<br>
    di cui va il grido al cielo, e tutto il dice<br>
    d'auro perfetto, e d'auro anco la guiggia.<br>
    Poi di dosso trarremo a Dïomede<br>
    l'usbergo, esimia di Vulcan fatica.<br>
    Se cotal preda ne riesce, io spero<br>
    che ratti i Greci su le navi in questa<br>
    notte medesma salperan dal lido.<br>
    Del superbo parlar forte sdegnossi<br>
    l'augusta Giuno, e s'agitò sul trono<br>
    sì che scosso tremonne il vasto Olimpo.<br>
    Quindi rivolte le parole al grande<br>
    dio Nettunno, sì disse: E sarà vero,<br>
    possente Enosigèo, che degli Argivi<br>
    a pietà non ti mova la ruina!<br>
    Pur son essi che in Elice ed in Ege<br>
    rècanti offerte graziose e molte.<br>
    E perché dunque non vorrai tu loro<br>
    la vittoria bramar? Certo se quanti<br>
    siam difensori degli Achivi in cielo<br>
    vorrem de' Teucri rintuzzar l'orgoglio<br>
    e al Tonante far forza, egli soletto<br>
    e sconsolato sederà su l'Ida.<br>
    Oh! che mai parli, temeraria Giuno?<br>
    le rispose sdegnoso il re Nettunno:<br>
    non sia, no mai, che col saturnio Giove<br>
    a cozzar ne sospinga il nostro ardire;<br>
    rammenta ch'egli è onnipossente, e taci.<br>
    Mentre seguìan tra lor queste parole,<br>
    quanto intervallo dalle navi al muro<br>
    la fossa comprendea, tutto era denso<br>
    di cavalli, di cocchi e di guerrieri<br>
    ivi dal fiero Ettòr serrati e chiusi,<br>
    che simigliante al rapido Gradivo<br>
    infuriava col favor di Giove.<br>
    E ben le navi avrìa messe in faville,<br>
    se l'alma Giuno in cor d'Agamennóne<br>
    il pensier non ponea di girne attorno<br>
    ratto egli stesso a incoraggiar gli Achivi.<br>
    Per le tende egli dunque e per le navi<br>
    sollecito correa, raccolto il grande<br>
    purpureo manto nel robusto pugno:<br>
    e cotal su la negra capitana<br>
    d'Ulisse si fermò, che vasta il mezzo<br>
    dell'armata tenea, donde distinta<br>
    d'ogni parte mandar potea la voce<br>
    fin d'Aiace e d'Achille al padiglione,<br>
    che l'eguali lor prore ai lati estremi,<br>
    nel valor delle braccia ambo securi,<br>
    avean dedotte all'arenoso lido.<br>
    Di là fec'egli rimbombar sul campo<br>
    quest'alto grido: Svergognati Achivi,<br>
    vitupèri nell'opre e sol d'aspetto<br>
    maravigliosi! dove dunque andaro<br>
    gli alteri vanti che menammo un giorno<br>
    di prodezza e di forza? In Lenno queste<br>
    fur le vostre burbanze allor che l'epa<br>
    v'empiean le polpe de' giovenchi uccisi,<br>
    e le ricolme tazze inghirlandate<br>
    si venìan tracannando, e si dicea<br>
    che un sol per cento e per dugento Teucri,<br>
    un sol Greco valea nella battaglia.<br>
    Ed or tutti ne fuga un solo Ettorre,<br>
    che ben tosto farà di queste navi<br>
    cenere e fumo. O Giove padre, e quale<br>
    altro mai re di tanti danni afflitto,<br>
    di tanto disonor carco volesti?<br>
    Pur io so ben, che quando a questo lido<br>
    il perverso destin mi conducea,<br>
    giammai veruno de' tuoi santi altari<br>
    navigando lasciai sprezzato indietro;<br>
    ma l'adipe a te sempre e i miglior fianchi<br>
    de' giovenchi abbruciai sovra ciascuno,<br>
    bramoso d'atterrar l'iliache mura.<br>
    Deh almen n'adempi questo voto, almeno<br>
    danne, o Giove, uno scampo colla fuga,<br>
    né per le mani del crudel Troiano<br>
    consentir degli Achivi un tanto scempio.<br>
    Così dicea piangendo. Ebbe pietade<br>
    di sue lagrime il nume, e ad accennargli<br>
    che non tutto il suo campo andrìa disfatto,<br>
    il più sicuro de' volanti augurio<br>
    un'aquila spedì che negli unghioni<br>
    tolto al covil della veloce madre<br>
    un cerbiatto stringendo, accanto all'ara,<br>
    ove l'ostie svenar solean gli Achivi<br>
    al fatidico Giove, dall'artiglio<br>
    cader lasciò la palpitante preda.<br>
    Gli Achei veduto il sacro augel, cui spinto<br>
    conobbero da Giove, ad affrontarsi<br>
    più coraggiosi ritornâr co' Teucri,<br>
    e rinfrescâr la pugna. Allor nessuno<br>
    pria del Tidìde fra cotanti Argivi<br>
    vanto si diede d'agitar pel campo<br>
    i veloci corsieri, ed oltre il fosso<br>
    cacciarli ed azzuffarsi. Egli primiero<br>
    anzi a tutti si spinse, e a prima giunta<br>
    Agelao di Fradmon tolse di mezzo<br>
    uom troiano. Costui piegàti in fuga<br>
    i suoi destrieri avea. Coll'asta il tergo<br>
    gli raggiunse il Tidìde, gliela fisse<br>
    tra gli omeri, e passar la fece al petto.<br>
    Cadde Agelao dal carro, e cupamente<br>
    l'armi sovr'esso rintonâr. Secondo<br>
    Agamennón si mosse, indi il fratello,<br>
    indi gli Aiaci impetuosi, e poi<br>
    Idomenèo con esso il suo scudiero<br>
    Merïon che di Marte avea l'aspetto;<br>
    poi d'Evemon l'illustre figlio Eurìpilo,<br>
    ed ultimo giungea Teucro del curvo<br>
    elastic'arco tenditor famoso.<br>
    D'Aiace Telamònio egli locossi<br>
    dietro lo scudo, e dello scudo Aiace<br>
    gli antepose la mole. Ivi securo<br>
    l'eroe guatava intorno, e quando avea<br>
    saettato nel denso un inimico,<br>
    quegli cadendo perdea l'alma, e questi,<br>
    come fanciullo della madre al manto,<br>
    ricovrava al fratel che alla grand'ombra<br>
    dello splendido scudo il proteggea.<br>
    Or dall'egregio arcier chi de' Troiani<br>
    fu primo ucciso? Primamente Orsìloco,<br>
    indi Ormeno e Ofeleste: a questi aggiunse<br>
    Detore e Cromio, e per divin sembiante<br>
    Licofonte lodato, e Amopaone<br>
    Poliemonìde, e Melanippo, tutti<br>
    l'un dopo l'altro nella polve stesi.<br>
    Gioiva il re de' regi Agamennóne<br>
    mirandolo dall'arco vigoroso<br>
    lanciar la morte fra' nemici, e a lui<br>
    vicin venuto soffermossi, e disse:<br>
    Diletto capo Telamònio Teucro,<br>
    siegui l'arco a scoccar, porta, se puoi,<br>
    a' Dànai un raggio di salute, e onora<br>
    il tuo buon padre Telamon che un giorno<br>
    ti raccolse fanciullo, e benché frutto<br>
    di non giusto imeneo, pur con pietoso<br>
    tenero affetto in sua magion ti crebbe.<br>
    Or tu fa ch'egli salga in alta fama,<br>
    sebben lontano. Ti prometto io poi<br>
    (e sacra tieni la promessa mia)<br>
    che se Giove e Minerva mi daranno<br>
    d'Ilio il conquisto, tu primier t'avrai<br>
    il premio, dopo me, de' forti onore,<br>
    ed in tua man porrollo io stesso, un tripode,<br>
    o due cavalli ad un bel cocchio aggiunti,<br>
    o di vaghe sembianze una fanciulla<br>
    che teco il letto e l'amor tuo divida.<br>
    E Teucro gli rispose: Illustre Atride,<br>
    a che mi sproni, per me stesso assai<br>
    già fervido e corrente? Io non rimango<br>
    di far qui tutto il mio poter. Dal punto<br>
    che verso la città li respingemmo,<br>
    mi sto coll'arco ad aspettar costoro,<br>
    e li trafiggo. E già ben otto acuti<br>
    dardi dal nervo liberai, che tutti<br>
    profondamente si ficcâr nel corpo<br>
    di giovani guerrieri, e non ancora<br>
    ferir m'è dato questo can rabbioso.<br>
    Disse; e di nuovo fe' volar dall'arco<br>
    contr'Ettore uno strale. Al colpo tutta<br>
    ei l'anima diresse, e nondimeno<br>
    fallì la freccia, ché l'accolse in petto<br>
    di Prïamo un valente esimio figlio<br>
    Gorgizïon, cui d'Esima condotta<br>
    partorì la gentil Castïanira,<br>
    che una Diva parea nella persona.<br>
    Come carco talor del proprio frutto,<br>
    e di troppa rugiada a primavera<br>
    il papaver nell'orto il capo abbassa,<br>
    così la testa dell'elmo gravata<br>
    su la spalla chinò quell'infelice.<br>
    E Teucro dalla corda ecco sprigiona<br>
    alla volta d'Ettorre altra saetta,<br>
    più che mai del suo sangue sitibondo.<br>
    E pur di nuovo uscì lo strale in fallo,<br>
    ché Apollo il devïò, ma colse al petto<br>
    d'Ettòr l'audace bellicoso auriga<br>
    Archepòlemo presso alla mammella.<br>
    Cadde ei rovescio giù dal cocchio, addietro<br>
    si piegaro i cavalli, e quivi a lui<br>
    il cor ghiacciossi, e l'anima si sciolse.<br>
    Di quella morte gravemente afflitto<br>
    il teucro duce, e di lasciar costretto,<br>
    mal suo grado, l'amico, a Cebrïone<br>
    di lui fratello che il seguìa, fe' cenno<br>
    di dar mano alle briglie. Ad obbedirlo<br>
    Cebrïon non fu lento; ed ei d'un salto<br>
    dallo splendido cocchio al suol disceso<br>
    con terribile grido un sasso afferra,<br>
    a Teucro s'addirizza, e di ferirlo<br>
    l'infiammava il desìo. Teucro in quel punto<br>
    traeva un altro doloroso telo<br>
    dalla faretra, e lo ponea sul nervo.<br>
    Mentre alla spalla lo ritragge in fretta,<br>
    e l'inimico adocchia, il sopraggiunge<br>
    crollando l'elmo Ettorre, e dove il collo<br>
    s'innesta al petto ed è letale il sito,<br>
    coll'aspro sasso il coglie, e rotto il nervo<br>
    gl'intorpidisce il braccio. Dalle dita<br>
    l'arco gli fugge, e sul ginocchio ei casca.<br>
    Il caduto fratello in abbandono<br>
    Aiace non lasciò, ma ratto accorse,<br>
    e col proteso scudo il ricoprìa,<br>
    finché lo si recâr sovra le spalle<br>
    due suoi cari compagni, Mecistèo<br>
    d'Echìo figliuolo, e il nobile Alastorre,<br>
    e alle navi il portâr che gravemente<br>
    sospirava e gemea. Ne' Teucri allora<br>
    di nuovo suscitò l'Olimpio Giove<br>
    tal forza e lena, che al profondo fosso<br>
    dirittamente ricacciâr gli Achei.<br>
    Iva Ettorre alla testa, e dalle truci<br>
    sue pupille mettea lampi e paura.<br>
    Qual fiero alano che ne' presti piedi<br>
    confidando, un cinghial da tergo assalta,<br>
    od un lïone, e al suo voltarsi attento<br>
    or le cluni gli addenta, ora la coscia;<br>
    così gli Achivi insegue Ettorre, e sempre<br>
    uccidendo il postremo li disperde.<br>
    Ma poiché l'alto fosso ed il palizzo<br>
    ebber varcato i fuggitivi, e molti<br>
    il troiano valor n'avea già spenti,<br>
    giunti alle navi si fermaro, e insieme<br>
    mettendosi coraggio, e a tutti i numi<br>
    sollevando le man spingea ciascuno<br>
    con alta voce le preghiere al cielo.<br>
    Signor del campo d'ogni parte intanto<br>
    agitava i destrieri il grande Ettorre<br>
    di bel crine superbi, e rotar bieco<br>
    le luci si vedea come il Gorgóne,<br>
    o come Marte che nel sangue esulta.<br>
    Impietosita degli Achei la bianca<br>
    Giuno a Minerva si rivolse, e disse:<br>
    Invitta figlia dell'Egìoco Giove,<br>
    dunque, ohimè! non vorremo aver più nullo<br>
    pensier de' Greci già cadenti, almeno<br>
    nell'estremo lor punto? Eccoli tutti<br>
    l'empio lor fato a consumar vicini<br>
    per l'impeto d'un sol, del fiero Ettorre<br>
    che in suo furore intollerando omai<br>
    passa ogni modo, e ne fa troppe offese!<br>
    A cui la Diva dalle glauche luci<br>
    Minerva rispondea: Certo perduta<br>
    avrìa costui la furia e l'alma ancora,<br>
    a giacer posto nella patria terra<br>
    dal valor degli Achei; ma quel mio padre<br>
    di sdegnosi pensier calda ha la mente,<br>
    sempre avverso, e de' miei forti disegni<br>
    acerbo correttor; né si rimembra<br>
    quante volte servar gli seppi il figlio<br>
    dai duri d'Euristèo comandi oppresso.<br>
    Ei lagrimava lamentoso al cielo,<br>
    e me dal cielo allora ad aïtarlo<br>
    Giove spediva. Ma se il cor prudente<br>
    detto m'avesse le presenti cose,<br>
    quando alle ferree porte il suo tiranno<br>
    l'invïò dell'Averno a trar dal negro<br>
    Erebo il can dell'abborrito Pluto,<br>
    ei, no, scampato non avrìa di Stige<br>
    la profonda fiumana. Or m'odia il padre,<br>
    e di Teti adempir cerca le brame,<br>
    che lusinghiera gli baciò il ginocchio,<br>
    e accarezzògli colla destra il mento,<br>
    d'onorar supplicandolo il Pelìde<br>
    delle cittadi atterrator. Ma tempo,<br>
    sì, verrà tempo che la sua diletta<br>
    Glaucòpide a chiamarmi egli ritorni.<br>
    Or tu vanne, ed il carro m'apparecchia<br>
    co' veloci cornipedi, ché tosto<br>
    io ne vo dentro alle paterne stanze,<br>
    e dell'armi mi vesto per la pugna.<br>
    Vedrem se questo Ettòr, che sì superbo<br>
    crolla il cimiero, riderà quand'io<br>
    nel folto apparirò della battaglia.<br>
    Qualcun per certo de' Troiani ancora<br>
    presso le navi achee satolli e pingui<br>
    di sue polpe farà cani ed augelli.<br>
    Disse; né Giuno ricusò, ma corse<br>
    ai divini cavalli, e d'auree barde<br>
    in fretta li guarnìa, Giuno la figlia<br>
    del gran Saturno, veneranda Diva.<br>
    D'altra parte Minerva il rabescato<br>
    suo bellissimo peplo, delle stesse<br>
    immortali sue dita opra stupenda,<br>
    sul pavimento dell'Egìoco padre<br>
    lasciò cader diffuso; ed indossando<br>
    del nimbifero Giove il grande usbergo,<br>
    tutta s'armava a lagrimosa pugna.<br>
    Sul rilucente cocchio indi salita<br>
    impugnò la pesante e poderosa<br>
    gran lancia, ond'ella, allor che monta in ira,<br>
    di forte genitor figlia tremenda,<br>
    le schiere degli eroi rovescia e doma.<br>
    Stimolava Giunon velocemente<br>
    colla sferza i destrieri, e tosto fûro<br>
    alle celesti soglie, a cui custodi<br>
    vegliano l'Ore che il maggior de' cieli<br>
    hanno in cura e l'Olimpo, onde sgombrarlo<br>
    o circondarlo della sacra nube.<br>
    Cigolando s'aprîr per sé medesme<br>
    l'eteree porte, e docili al flagello<br>
    spinser per queste i corridor le Dive.<br>
    Come Giove dal Gàrgaro le vide,<br>
    forte sdegnossi, ed Iri a sé chiamando<br>
    ali-dorata Dea, Vola, le disse,<br>
    Iri veloce, le rivolgi indietro,<br>
    e lor divieta il venir oltre meco<br>
    ad inegual cimento. Io lo protesto,<br>
    e il fatto seguirà le mie parole,<br>
    io loro fiaccherò sotto la biga<br>
    i corridori, e dall'infranto cocchio<br>
    balzerò le superbe, e delle piaghe<br>
    che loro impresse lascerà il mio telo,<br>
    né pur due lustri salderanno il solco.<br>
    Saprà Minerva allor qual sia stoltezza<br>
    il cimentarsi col suo padre in guerra.<br>
    Quanto a Giunon, m'è forza esser con ella<br>
    meno irato: gli è questo il suo costume<br>
    di sempre attraversarmi ogni disegno.<br>
    Disse; ed Iri a portar l'alto messaggio<br>
    mosse veloce al par delle procelle;<br>
    ed ascesa dall'Ida al grande Olimpo<br>
    di molti gioghi altero, e su le soglie<br>
    incontrate le Dee, sì le rattenne,<br>
    e lor di Giove le parole espose:<br>
    Dove correte? Che furore è questo?<br>
    Sostate il piè, ché il dar soccorso ai Greci<br>
    nol vi consente Giove. Le minacce<br>
    dell'alto figlio di Saturno udite,<br>
    che fian messe ad effetto. Ei sotto il carro<br>
    storpieravvi i destrieri, e dall'infranto<br>
    carro voi stesse balzerà, né dieci<br>
    anni le piaghe salderan che impresse<br>
    lasceravvi il suo telo; e tu, Minerva,<br>
    allor saprai qual sia demenza il farti<br>
    al tuo padre nemica. Né con Giuno,<br>
    sempre usata a turbargli ogni disegno,<br>
    tanto s'adira, ei no, quanto con teco,<br>
    invereconda audace Dea, che ardisci<br>
    contra il Tonante sollevar la lancia.<br>
    Disse, e ratta sparì la messaggiera.<br>
    Ed a Minerva allor con questi accenti<br>
    Giuno si volse: Ohimè! più non si parli,<br>
    figlia di Giove, di pugnar con esso<br>
    per cagion de' mortali: io nol consento.<br>
    Di loro altri si muoia, altri si viva,<br>
    come piace alla sorte; e Giove intanto,<br>
    come dispon suo senno e sua giustizia,<br>
    fra i Troiani e gli Achei tempri il destino.<br>
    Sì dicendo la Dea ritorse indietro<br>
    i criniti destrieri, e l'Ore ancelle<br>
    li distaccâr dal giogo, e li legaro<br>
    ai nettarei presepi, ed il bel cocchio<br>
    appoggiaro alla lucida parete.<br>
    Si raccolser le Dive in aureo seggio<br>
    con gli altri Dei confuse; e Giove intanto<br>
    dal Gàrgaro all'Olimpo i corridori<br>
    e le fulgide ruote alto spingea.<br>
    Giunto alle case de' Celesti, a lui<br>
    sciolse i corsieri l'inclito Nettunno,<br>
    rimesse il cocchio, e lo coprì d'un velo.<br>
    Giove sul trono si compose e tutto<br>
    tremò sotto il suo piè l'immenso Olimpo.<br>
    Ma Minerva e Giunon sole in disparte<br>
    sedean, né motto né dimanda a Giove<br>
    ardìan veruna indirizzar. S'avvide<br>
    de' lor pensieri il nume, e così disse:<br>
    Perché sì meste, o voi Minerva e Giuno?<br>
    e' non si par che molto affaticate<br>
    v'abbia finor la glorïosa pugna<br>
    in esizio de' Teucri, a cui sì grave<br>
    odio poneste. E v'è di mente uscito<br>
    che invitto è il braccio mio? che quanti ha numi<br>
    il ciel, cangiare il mio voler non ponno?<br>
    A voi bensì le delicate membra<br>
    prese un freddo tremor pria che la guerra<br>
    pur contemplaste, e della guerra i duri<br>
    esperimenti. Io vel dichiaro (e fôra<br>
    già seguìto l'effetto) che percosse<br>
    dalla folgore mia, no, non v'avrebbe<br>
    il vostro cocchio ricondotte al cielo,<br>
    albergo degli Eterni. - Il Dio sì disse,<br>
    e in secreto fremean Minerva e Giuno<br>
    sedendosi vicino, ed ai Troiani<br>
    meditando nel cor alte sciagure.<br>
    Stette muta Minerva, e contra il padre<br>
    l'acerbo che l'ardea sdegno represse;<br>
    ma sciolto all'ira il fren Giuno rispose:<br>
    Tremendissimo Giove, e che dicesti?<br>
    Ben anco a noi la tua possanza invitta<br>
    è manifesta; ma pietà ne prende<br>
    dei dannati a perir miseri Achei.<br>
    Noi certo l'armi lascerem, se questo<br>
    è il tuo strano voler; ma nondimeno<br>
    qualche ai Greci daremo util consiglio,<br>
    onde non tutti il tuo furor li spegna.<br>
    E Giove replicò: Più fiero ancora<br>
    vedrai dimani, se t'aggrada, o moglie,<br>
    l'onnipotente di Saturno figlio<br>
    dell'esercito achèo struggere il fiore.<br>
    Perocché dalla pugna il forte Ettorre<br>
    non pria desisterà, che finalmente<br>
    l'ozïosa si svegli ira d'Achille<br>
    il dì che in gran periglio appo le navi<br>
    combatterassi per Patròclo ucciso.<br>
    Tal de' fati è il voler, né de' tuoi sdegni<br>
    sollecito son io, no, s'anco ai muti<br>
    della terra e del mar confini estremi<br>
    andar ti piaccia, nel rimoto esiglio<br>
    di Giapeto e Saturno, che nel cupo<br>
    Tartaro chiusi né il superno raggio<br>
    del Sole, né di vento aura ricrea;<br>
    no, se tant'oltre pure il tuo dispetto<br>
    vagabonda ti porti, io non ti curo,<br>
    poiché d'ogni pudor possasti il segno.<br>
    Tacque; né Giuno osò pure d'un detto<br>
    fargli risposta. In grembo al mar frattanto<br>
    la splendida cadea lampa del Sole<br>
    l'atra notte traendo su la terra.<br>
    Della luce l'occaso i Teucri afflisse,<br>
    ma pregata più volte e sospirata<br>
    sovraggiunse agli Achei l'ombra notturna.<br>
    Fuor del campo navale Ettore allora<br>
    i Troiani ritrasse in su la riva<br>
    del rapido Scamandro, ed in pianura<br>
    da' cadaveri sgombra a parlamento<br>
    chiamolli; ed essi dismontâr dai cocchi,<br>
    e affollati dintorno al gran guerriero<br>
    cura di Giove, a sue parole attenti<br>
    porgean gli orecchi. Una grand'asta in pugno<br>
    di ben undici cubiti sostiene:<br>
    tutta di bronzo folgora la punta,<br>
    e d'oro un cerchio le discorre intorno.<br>
    Appoggiato su questa, così disse:<br>
    Dardani, Teucri, Collegati, udite:<br>
    io poc'anzi sperai ch'arse le navi<br>
    e distrutti gli Argivi a Troia avremmo<br>
    fatto ritorno. Ma sì bella speme<br>
    ne rapîr le tenèbre invidiose,<br>
    che inopportune sul cruento lido<br>
    salvâr le navi e i paurosi Achei.<br>
    Obbediamo alle negre ombre nemiche,<br>
    apparecchiam le cene. Ognun dal temo<br>
    sciolga i cavalli, e liberal sia loro<br>
    di largo cibo. Di voi parte intanto<br>
    alla città si affretti, e pingui agnelle<br>
    e giovenchi n'adduca, e di Lïeo<br>
    e di Cerere il frutto almo e gradito.<br>
    Sian di secche boscaglie anco raccolte<br>
    abbondanti cataste, e si cosparga,<br>
    finché regna la notte e l'alba arriva,<br>
    tutto di fuochi il campo e il ciel di luce,<br>
    onde dell'ombre nel silenzio i Greci<br>
    non prendano del mar su l'ampio dorso<br>
    taciturni la fuga; o i legni almeno<br>
    non salgano tranquilli, e la partenza<br>
    senza terror non sia; ma nell'imbarco<br>
    o di lancia piagato o di saetta<br>
    vada più d'uno alle paterne case<br>
    a curar la ferita, e rechi ai figli<br>
    l'orror de' Teucri, e così loro insegni<br>
    a non tentarli con funesta guerra.<br>
    Voi cari a Giove diligenti araldi,<br>
    per la città frattanto ite, e bandite<br>
    che i canuti vegliardi, e i giovinetti<br>
    a cui le guance il primo pelo infiora,<br>
    custodiscan le mura in su gli spaldi<br>
    dagli Dei fabbricati. Entro le case<br>
    allumino gran fuoco anco le donne,<br>
    e stazïon vi sia di sentinelle,<br>
    onde, sendo noi lungi, ostile insidia<br>
    nell'inerme città non s'introduca.<br>
    Quanto or dico s'adémpia, e non fia vano,<br>
    magnanimi compagni, il mio consiglio.<br>
    Dirò dimani ciò che far ne resta.<br>
    Spero ben io, se Giove e gli altri Eterni<br>
    avrem propizi, di cacciarne lungi<br>
    cotesti cani da funesto fato<br>
    qua su le prore addutti. Or per la notte<br>
    custodiamo noi stessi. Al primo raggio<br>
    del nuovo giorno in tutto punto armati<br>
    desteremo sul lido acre conflitto;<br>
    vedrem se Dïomede, questo forte<br>
    figliuolo di Tidèo, respingerammi<br>
    dalle navi alle mura, o s'io coll'asta<br>
    saprò passargli il fianco, e via portarne<br>
    le sanguinose spoglie. Egli dimani<br>
    manifesto farà se sua prodezza<br>
    tal sia che possa di mia lancia il duro<br>
    assalto sostener. Ma se fallace<br>
    non è mia speme, ei giacerà tra' primi<br>
    spento con molti de' compagni intorno,<br>
    ei sì, dimani, all'apparir del Sole.<br>
    Così immortal foss'io, né mai vecchiezza<br>
    vïolasse i miei giorni, ed onorato<br>
    foss'io del par che Pallade ed Apollo,<br>
    come fatale ai Greci è il dì futuro.<br>
    Tal fu d'Ettorre il favellar superbo,<br>
    e gli fêr plauso i Teucri. Immantinente<br>
    sciolsero dal timone i polverosi<br>
    destrier sudati, e colle briglie al carro<br>
    gli annodò ciascheduno. Indi menaro<br>
    pecore e buoi dalla cittade in fretta.<br>
    Altri vien carco di nettareo vino,<br>
    altri di cibo cereale; ed altri<br>
    cataste aduna di virgulti e tronchi.<br>
    Rapìan l'odor delle vivande i venti<br>
    da tutto il campo, e lo spargeano al cielo.<br>
    Ed essi gonfi di baldanza, e in torme<br>
    belliche assisi dispendean la notte,<br>
    tutta empiendo di fuochi la campagna.<br>
    Siccome quando in ciel tersa è la Luna,<br>
    e tremole e vezzose a lei dintorno<br>
    sfavillano le stelle, allor che l'aria<br>
    è senza vento, ed allo sguardo tutte<br>
    si scuoprono le torri e le foreste<br>
    e le cime de' monti; immenso e puro<br>
    l'etra si spande, gli astri tutti il volto<br>
    rivelano ridenti, e in cor ne gode<br>
    l'attonito pastor: tali al vederli,<br>
    e altrettanti apparìan de' Teucri i fuochi<br>
    tra le navi e del Xanto le correnti<br>
    sotto il muro di Troia. Erano mille<br>
    che di gran fiamma interrompeano il campo,<br>
    e cinquanta guerrieri a ciascheduno<br>
    sedeansi al lume delle vampe ardenti.<br>
    Presso i carri frattanto orzo ed avena<br>
    i cavalli pascevano, aspettando<br>
    che dal bel trono suo l'Alba sorgesse.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade07.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade09.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
