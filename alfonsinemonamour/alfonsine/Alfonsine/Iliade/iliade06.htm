<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Sesto</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade05.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade07.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Sesto</strong></font></p>
    <p ALIGN="CENTER">Soli senz'alcun Dio Teucri ed Achei<br>
    così restaro a battagliar. Più volte<br>
    tra il Simoenta e il Xanto impetuosi<br>
    si assaliro; più volte or da quel lato<br>
    ed or da questo con incerte penne<br>
    la Vittoria volò. Ruppe di Troi<br>
    primo una squadra il Telamonio Aiace,<br>
    presidio degli Achivi, e il primo raggio<br>
    portò di speme a' suoi, ferendo un Trace<br>
    fortissimo guerriero e di gran mole,<br>
    Acamante d'Eussòro. Il colse in fronte<br>
    nel cono dell'elmetto irto d'equine<br>
    chiome, e nell'osso gli piantò la punta<br>
    sì che i lumi gli chiuse il buio eterno.<br>
    Tolse la vita al Teutranìde Assilo<br>
    il marzio Dïomede. Era d'Arisbe<br>
    bella contrada Assilo abitatore,<br>
    uom di molta ricchezza, a tutti amico,<br>
    ché tutti in sua magion, posta lunghesso<br>
    la via frequente, ricevea cortese.<br>
    Ma degli ospiti ahi! niuno accorse allora,<br>
    niun da morte il campò. Solo il suo fido<br>
    servo Calesio, che reggeagli il cocchio,<br>
    morto ei pur dal Tidìde, al fianco cadde<br>
    del suo signore, e con lui scese a Pluto.<br>
    Eurìalo abbatte Ofelzio e Dreso; e poscia<br>
    Esepo assalta e Pedaso gemelli,<br>
    che al buon Bucolïone un dì produsse<br>
    la Naiade gentile Abarbarèa.<br>
    Bucolïon del re Laomedonte<br>
    primogenito figlio, ma di nozze<br>
    furtive acquisto, conducea la greggia<br>
    quando alla ninfa in amoroso amplesso<br>
    mischiossi, e di costor madre la feo.<br>
    Ma quivi tolse ad ambedue la vita<br>
    e la bella persona e l'armi il figlio<br>
    di Mecistèo. Fur morti a un tempo istesso<br>
    Astïalo dal forte Polipete;<br>
    il percosso Pidìte dall'acuta<br>
    asta d'Ulisse; Aretaon da Teucro.<br>
    D'Antiloco la lancia Ablero atterra,<br>
    Èlato quella del maggiore Atride,<br>
    Èlato che sua stanza avea nell'alta<br>
    Pedaso in riva dell'ameno fiume<br>
    Satnioente. Euripilo prostese<br>
    Melanzio; e l'asta dell'eroe Leìto<br>
    il fuggitivo Fìlaco trafisse.<br>
    Ma l'Atride minor, strenuo guerriero,<br>
    vivo Adrasto pigliò. Repente ombrando<br>
    li costui corridori, e via pel campo<br>
    paventosi fuggendo in un tenace<br>
    cespo implicârsi di mirica, e quivi<br>
    al piede del timon spezzato il carro<br>
    volâr con altri spaventati in fuga<br>
    verso le mura. Prono nella polve<br>
    sdrucciolò dalla biga appo la ruota<br>
    quell'infelice. Colla lunga lancia<br>
    Menelao gli fu sopra; e Adrasto a lui<br>
    abbracciando i ginocchi e supplicando:<br>
    Pigliami vivo, Atride; e largo prezzo<br>
    del mio riscatto avrai. Figlio son io<br>
    di ricco padre, e gran conserva ei tiene<br>
    d'auro, di rame e di foggiato ferro.<br>
    Di questi largiratti il padre mio<br>
    molti doni, se vivo egli mi sappia<br>
    nelle argoliche navi. - A questo prego<br>
    già dell'Atride il cor si raddolcìa,<br>
    già fidavalo al servo, onde alle navi<br>
    l'adducesse; quand'ecco Agamennòne<br>
    che a lui ne corre minaccioso e grida:<br>
    Debole Menelao! e qual ti prende<br>
    de' Troiani pietà? Certo per loro<br>
    la tua casa è felice! Or su; nessuno<br>
    de' perfidi risparmi il nostro ferro,<br>
    né pur l'infante nel materno seno:<br>
    perano tutti in un con Ilio, tutti<br>
    senza onor di sepolcro e senza nome.<br>
    Cangiò di Menelao la mente il fiero<br>
    ma non torto parlar, sì ch'ei respinse<br>
    da sé con mano il supplicante, e lui<br>
    ferì tosto nel fianco Agamennòne,<br>
    e supino lo stese. Indi col piede<br>
    calcato il petto ne ritrasse il telo.<br>
    Nestore intanto in altra parte accende<br>
    l'acheo valor, gridando: Amici eroi,<br>
    Dànai di Marte alunni, alcun non sia<br>
    ch'ora badi alle spoglie, e per tornarne<br>
    carco alle navi si rimanga indietro.<br>
    Non badiam che ad uccidere, e gli uccisi<br>
    poi nel campo a bell'agio ispoglieremo.<br>
    Fatti animosi a questo dir gli Achei<br>
    piombâr su i Teucri, che scorati e domi<br>
    di nuovo in Ilio si sarìan racchiusi,<br>
    se il prestante indovino Eleno, figlio<br>
    del re troiano, non volgea per tempo<br>
    ad Ettore e ad Enea queste parole:<br>
    Poiché tutta si folce in voi la speme<br>
    de' Troiani e de' Licii, e che voi siete<br>
    i miglior nella pugna e nel consiglio,<br>
    voi, Ettore ed Enea, qui state, e i nostri<br>
    alle porte fuggenti rattenete,<br>
    pria che, con riso del nemico, in braccio<br>
    si salvin delle mogli. E come tutte<br>
    ben rincorate le falangi avrete,<br>
    noi di piè fermo, benché lassi e in dura<br>
    necessitade, qui farem coll'armi<br>
    buon ripicco agli Achei. Ciò fatto, a Troia<br>
    tu, Ettore, ten vola, ed alla madre<br>
    di' che salga la rocca, e del delubro<br>
    a Minerva sacrato apra le porte,<br>
    e vi raccolga le matrone, e il peplo<br>
    il più grande, il più bello, e a lei più caro<br>
    di quanti in serbo ne' regali alberghi<br>
    ella ne tien, deponga umilemente<br>
    su le ginocchia della Diva, e dodici<br>
    giovenche le prometta ancor non dome,<br>
    se la nostra città commiserando<br>
    e le consorti e i figli, ella dal sacro<br>
    Ilio allontana il fiero Dïomede<br>
    combattente crudele, e vïolento<br>
    artefice di fuga, e per mio senno<br>
    il più gagliardo degli Achei. Né certo<br>
    noi tremammo giammai tanto il Pelìde,<br>
    benché figlio a una Dea, quanto costui<br>
    che fuor di modo inferocisce, e nullo<br>
    vien di forze con esso a paragone.<br>
    Disse: e al cenno fraterno obbedïente<br>
    Ettore armato si lanciò dal carro<br>
    con due dardi alla mano; e via scorrendo<br>
    per lo campo e animando ogni guerriero,<br>
    rinfrescò la battaglia: e tosto i Teucri<br>
    voltâr la faccia, e coraggiosi incontro<br>
    fersi al nemico. S'arretrâr gli Achivi,<br>
    e la strage cessò; ch'essi mirando<br>
    sì audaci i Teucri convertir le fronti,<br>
    stimâr disceso in lor soccorso un Dio.<br>
    E tuttavia le sue genti Ettorre<br>
    confortando, gridava ad alta voce:<br>
    Magnanimi Troiani, e voi di Troia<br>
    generosi alleati, ah siate, amici,<br>
    siatemi prodi, e fuor mettete intera<br>
    la vostra gagliardìa, mentr'io per poco<br>
    men volo in Ilio ad intimar de' padri<br>
    e delle mogli i preghi e le votive<br>
    ecatombi agli Dei. - Parte, ciò detto.<br>
    Ondeggiano all'eroe, mentre cammina,<br>
    l'alte creste dell'elmo; e il negro cuoio,<br>
    che gli orli attorna dell'immenso scudo,<br>
    la cervice gli batte ed il tallone.<br>
    Di duellar bramosi allor nel mezzo<br>
    dell'un campo e dell'altro appresentârsi<br>
    Glauco, prole d'Ippoloco, e il Tidìde.<br>
    Come al tratto dell'armi ambo fur giunti,<br>
    primo il Tidìde favellò: Guerriero,<br>
    chi se' tu? Non ti vidi unqua ne' campi<br>
    della gloria finor. Ma tu d'ardire<br>
    ogni altro avanzi se aspettar non temi<br>
    la mia lancia. È figliuol d'un infelice<br>
    chi fassi incontro al mio valor. Se poi<br>
    tu se' qualche Immortal, non io per certo<br>
    co' numi pugnerò; ché lunghi giorni<br>
    né pur non visse di Drïante il forte<br>
    figlio Licurgo che agli Dei fe' guerra.<br>
    Su pel sacro Nisseio egli di Bacco<br>
    le nudrici inseguìa. Dal rio percosse<br>
    con pungolo crudel gittaro i tirsi<br>
    tutte insieme, e fuggîr: fuggì lo stesso<br>
    Bacco, e nel mar s'ascose, ove del fero<br>
    minacciar di Licurgo paventoso<br>
    Teti l'accolse. Ma sdegnârsi i numi<br>
    con quel superbo. Della luce il caro<br>
    raggio gli tolse di Saturno il figlio,<br>
    e detestato dagli Eterni tutti<br>
    breve vita egli visse. All'armi io dunque<br>
    non verrò con gli Dei. Ma se terreno<br>
    cibo ti nutre, accòstati; e più presto<br>
    qui della morte toccherai le mete.<br>
    E d'Ippoloco a lui l'inclito figlio:<br>
    Magnanimo Tidìde, a che dimandi<br>
    il mio lignaggio? Quale delle foglie,<br>
    tale è la stirpe degli umani. Il vento<br>
    brumal le sparge a terra, e le ricrea<br>
    la germogliante selva a primavera.<br>
    Così l'uom nasce, così muor. Ma s'oltre<br>
    brami saper di mia prosapia, a molti<br>
    ben manifesta, ti farò contento.<br>
    Siede nel fondo del paese argivo<br>
    Efira, una città, natìa contrada<br>
    di Sisifo che ognun vincea nel senno.<br>
    Dall'Eolide Sisifo fu nato<br>
    Glauco; da Glauco il buon Bellerofonte,<br>
    cui largiro gli Dei somma beltade,<br>
    e quel dolce valor che i cuori acquista.<br>
    Ma Preto macchinò la sua ruina,<br>
    e potente signor d'Argo che Giove<br>
    sottomessa gli avea, d'Argo l'espulse<br>
    per cagione d'Antèa sposa al tiranno.<br>
    Furïosa costei ne desïava<br>
    segretamente l'amoroso amplesso;<br>
    ma non valse a crollar del saggio e casto<br>
    Bellerofonte la virtù. Sdegnosa<br>
    del magnanimo niego l'impudica<br>
    volse l'ingegno alla calunnia, e disse<br>
    al marito così: Bellerofonte<br>
    meco in amor tentò meschiarsi a forza:<br>
    muori dunque, o l'uccidi. Arse di sdegno<br>
    Preto a questo parlar, ma non l'uccise,<br>
    di sacro orror compreso. In quella vece<br>
    spedillo in Licia apportator di chiuse<br>
    funeste cifre al re suocero, ond'egli<br>
    perir lo fêsse. Dagli Dei scortato<br>
    partì Bellerofonte, al Xanto giunse,<br>
    al re de' Licii appresentossi, e lieta<br>
    n'ebbe accoglienza ed ospital banchetto.<br>
    Nove giorni fumò su l'are amiche<br>
    di nove tauri il sangue. E quando apparve<br>
    della decima aurora il roseo lume<br>
    interrogollo il sire, e a lui la tèssera<br>
    del genero chiedea. Viste le crude<br>
    note di Preto, comandògli in prima<br>
    di dar morte all'indomita Chimera.<br>
    Era il mostro d'origine divina<br>
    lïon la testa, il petto capra, e drago<br>
    la coda; e dalla bocca orrende vampe<br>
    vomitava di foco. E nondimeno<br>
    col favor degli Dei l'eroe la spense.<br>
    Pugnò poscia co' Sòlimi, e fu questa,<br>
    per lo stesso suo dir, la più feroce<br>
    di sue pugne. Domò per terza impresa<br>
    le Amazzoni virili. Al suo ritorno<br>
    il re gli tese un altro inganno, e scelti<br>
    della Licia i più forti, in fosco agguato<br>
    li collocò; ma non redinne un solo:<br>
    tutti gli uccise l'innocente. Allora<br>
    chiaro veggendo che d'un qualche iddio<br>
    illustre seme egli era, a sé lo tenne,<br>
    e diegli a sposa la sua figlia, e mezza<br>
    la regal potestade. Ad esso inoltre<br>
    costituiro i Licii un separato<br>
    ed ameno tenér, di tutti il meglio,<br>
    d'alme viti fecondo e d'auree messi,<br>
    ond'egli a suo piacer lo si coltivi.<br>
    Partorì poi la moglie al virtuoso<br>
    Bellerofonte tre figliuoli, Isandro<br>
    e Ippoloco, ed alfin Laodamìa<br>
    che al gran Giove soggiacque, e padre il fece<br>
    del bellicoso Sarpedon. Ma quando<br>
    venne in odio agli Dei Bellerofonte,<br>
    solo e consunto da tristezza errava<br>
    pel campo Aleio l'infelice, e l'orme<br>
    de' viventi fuggìa. Da Marte ucciso<br>
    cadde Isandro co' Sòlimi pugnando;<br>
    Laodamìa perì sotto gli strali<br>
    dell'irata Diana; e a me la vita<br>
    Ippoloco donò, di cui m'è dolce<br>
    dirmi disceso. Il padre alle troiane<br>
    mura spedimmi, e generosi sproni<br>
    m'aggiunse di lanciarmi innanzi a tutti<br>
    nelle vie del valore, onde de' miei<br>
    padri la stirpe non macchiar, che fûro<br>
    d'Efira e delle licie ampie contrade<br>
    i più famosi. Ecco la schiatta e il sangue<br>
    di che nato mi vanto, o Dïomede.<br>
    Allegrossi di Glauco alle parole<br>
    il marzïal Tidìde, e l'asta in terra<br>
    conficcando, all'eroe dolce rispose:<br>
    Un antico paterno ospite mio,<br>
    Glauco, in te riconosco. Enèo, già tempo,<br>
    ne' suoi palagi accolse il valoroso<br>
    Bellerofonte, e lui ben venti interi<br>
    giorni ritenne, e di bei doni entrambi<br>
    si presentaro. Una purpurea cinta<br>
    Enèo donò, Bellerofonte un nappo<br>
    di doppio seno e d'ôr, che in serbo io posi<br>
    nel mio partir: ma di Tidèo non posso<br>
    farmi ricordo, ché bambino io m'era<br>
    quando ei lasciommi per seguire a Tebe<br>
    gli Achei che rotti vi periro. Io dunque<br>
    sarotti in Argo ed ospite ed amico,<br>
    tu in Licia a me, se nella Licia avvegna<br>
    ch'io mai porti i miei passi. Or nella pugna<br>
    evitiamci l'un l'altro. Assai mi resta<br>
    di Teucri e d'alleati, a cui dar morte,<br>
    quanti a' miei teli n'offriranno i numi,<br>
    od il mio piè ne giungerà. Tu pure<br>
    troverai fra gli Achivi in chi far prova<br>
    di tua prodezza. Di nostr'armi il cambio<br>
    mostri intanto a costor, che l'uno e l'altro<br>
    siam ospiti paterni. Così detto,<br>
    dal cocchio entrambi dismontâr d'un salto,<br>
    strinser le destre, e si dier mutua fede.<br>
    Ma nel cambio dell'armi a Glauco tolse<br>
    Giove lo senno. Aveale Glauco d'oro,<br>
    Dïomede di bronzo: eran di quelle<br>
    cento tauri il valor, nove di queste.<br>
    Al faggio intanto delle porte Scee<br>
    Ettore giunge. Gli si fanno intorno<br>
    le troiane consorti e le fanciulle<br>
    per saper de' figliuoli e de' mariti<br>
    e de' fratelli e degli amici; ed egli,<br>
    Ite, risponde, a supplicar gli Dei<br>
    in devota ordinanza, itene tutte,<br>
    ch'oggi a molte sovrasta alta sciagura.<br>
    De' regali palagi indi s'avvìa<br>
    ai portici superbi. Avea cinquanta<br>
    talami la gran reggia edificati<br>
    l'un presso all'altro, e di polita pietra<br>
    splendidi tutti. Accanto alle consorti<br>
    dormono in questi i Priamìdi. A fronte<br>
    dodici altri ne serra il gran cortile<br>
    per le regie donzelle, al par de' primi<br>
    di bel marmo lucenti, e posti in fila.<br>
    Di Priamo in questi dormono gl'illustri<br>
    generi al fianco delle caste spose.<br>
    Qui giunto Ettore, ad incontrarlo corse<br>
    l'inclita madre che a trovar sen gìa<br>
    Laodice, la più delle sue figlie<br>
    avvenente e gentil. Chiamollo a nome,<br>
    e strettolo per mano: O figlio, disse,<br>
    perché, lasciato il guerreggiar, qua vieni?<br>
    Ohimè! per certo i detestati Achei<br>
    son già sotto alle mura, e te qui spinge<br>
    religioso zelo ad innalzare<br>
    là su la rocca le pie mani a Giove.<br>
    Ma deh! rimanti alquanto, ond'io d'un dolce<br>
    vino la spuma da libar ti rechi<br>
    primamente al gran Giove e agli altri Eterni,<br>
    indi a rifar le tue, se ne berai,<br>
    esauste forze. Di guerrier già stanco<br>
    rinfranca Bacco il core, e te pugnante<br>
    per la tua patria la fatica oppresse.<br>
    No, non recarmi, veneranda madre,<br>
    dolce vino verun, rispose Ettorre,<br>
    ch'egli scemar potrìa mie forze, e in petto<br>
    addormentarmi la natìa virtude.<br>
    Aggiungi che libar non oso a Giove<br>
    pria che di divo fiume onda mi lavi;<br>
    né certo lice colle man di polve<br>
    lorde e di sangue offerir voti al sommo<br>
    de' nembi adunator. Ma tu di Palla<br>
    predatrice t'invìa deh! tosto al tempio,<br>
    e rècavi i profumi accompagnata<br>
    dalle auguste matrone, e qual nell'arca<br>
    peplo ti serbi più leggiadro e caro,<br>
    prendilo, e umìle della Diva il poni<br>
    su le sacre ginocchia, e sei le vóta<br>
    giovenche e sei di collo ancor non tocco<br>
    se la cittade e le consorti e i figli<br>
    commiserando, dall'iliache mura<br>
    allontana il feroce Dïomede,<br>
    artefice di fuga e di spavento.<br>
    Corri dunque a placarla. Io ratto intanto<br>
    a Paride ne vado, onde svegliarlo<br>
    dal suo letargo, se darammi orecchio.<br>
    Oh gli s'aprisse il suolo, ed ingoiasse<br>
    questa del mio buon padre e di noi tutti<br>
    invïata da Giove alta sciagura.<br>
    Né penso che dal cor mi fia mai tolta<br>
    di sì spiacenti guai la rimembranza,<br>
    se pria non veggo costui spinto a Pluto.<br>
    Disse; e ne' regii alberghi Ecuba entrata<br>
    chiama le ancelle, e a ragunar le manda<br>
    per la cittade le matrone. Ed ella<br>
    nell'odorato talamo discende,<br>
    ove di pepli istorïati un serbo<br>
    tenea, lavor delle fenicie donne<br>
    che Paride, solcando il vasto mare,<br>
    da Sidon conducea quando la figlia<br>
    di Tindaro rapìo. Di questi Ecùba<br>
    un ne toglie il più grande, il più riposto,<br>
    fulgido come stella, ed a Minerva<br>
    offerta lo destina. Indi s'avvìa<br>
    dalle gravi matrone accompagnata.<br>
    Al tempio giunte di Minerva in vetta<br>
    all'ardua rocca, aperse loro i sacri<br>
    claustri la figlia di Cissèo, la bella<br>
    d'alme guance Teano, che lodata<br>
    d'Antènore consorte i giusti Teucri<br>
    di Minerva nomâr sacerdotessa.<br>
    Tutte allora levâr con alti pianti<br>
    a Pallade le palme, e preso il peplo,<br>
    su le ginocchia della Diva il pose<br>
    la modesta Teano: indi di Giove<br>
    alla gran figlia orò con questi accenti:<br>
    Veneranda Minerva, inclita Dea,<br>
    delle città custode, ah tu del fiero<br>
    Tidìde l'asta infrangi, e di tua mano<br>
    stendilo anciso su le porte Scee,<br>
    che noi tosto su l'are a te faremo<br>
    di dodici giovenche ancor non dome<br>
    scorrere il sangue, se di queste mura<br>
    e delle teucre spose, e de' lor cari<br>
    figli innocenti sentirai pietade.<br>
    Così pregâr: ma non udìa la Diva<br>
    delle misere i voti. Ettore intanto<br>
    di Paride cammina alle leggiadre<br>
    case, di che egli stesso il prence avea<br>
    divisato il disegno, al magistero<br>
    de' più sperti di Troia architettori<br>
    fidandone l'effetto. E questi a lui<br>
    e stanza ed atrio e corte edificaro<br>
    sul sommo della rocca, appo i regali<br>
    di Priamo stesso e del maggior fratello<br>
    risplendenti soggiorni. Entrovvi Ettorre,<br>
    nelle mani la lunga asta tenendo<br>
    di ben undici cubiti. La punta<br>
    di terso ferro colla ghiera d'oro<br>
    al mutar de' gran passi scintillava.<br>
    Nel talamo il trovò che le sue belle<br>
    armi assettava, i curvi archi e lo scudo<br>
    e l'usbergo. L'argiva Elena, in mezzo<br>
    all'ancelle seduta, i bei lavori<br>
    ne dirigea. Com'ebbe in lui gli sguardi<br>
    fisso il grande guerrier, con detti acerbi<br>
    così l'invase: Sciagurato! il core<br>
    ira ti rode, il so; ma non è bello<br>
    il coltivarla. Intorno all'alte mura<br>
    cadono combattendo i cittadini,<br>
    e tanta strage e tanto affar di guerra<br>
    per te solo s'accende; e tu sei tale<br>
    che altrui vedendo abbandonar la pugna<br>
    rampognarlo oseresti. Or su, ti scuoti,<br>
    esci di qua pria che da' Greci accesa<br>
    venga a snidarti d'Ilïon la fiamma.<br>
    Bello, siccome un Dio, Paride allora<br>
    così rispose: Tu mi fai, fratello,<br>
    giusti rimprocci, e giusto al par mi sembra<br>
    ch'io ti risponda, e tu mi porga ascolto.<br>
    Né sdegno né rancor contra i Troiani<br>
    nel talamo regal mi rattenea,<br>
    ma desir solo di distrarre un mio<br>
    dolor segreto. E in questo punto istesso<br>
    con tenere parole anco la moglie<br>
    m'esortava a tornar nella battaglia,<br>
    e il cor mio stesso mi dicea che questo<br>
    era lo meglio; perocché nel campo<br>
    le palme alterna la vittoria. Or dunque<br>
    attendi che dell'armi io mi rivesta,<br>
    o mi precorri, ch'io ti seguo, e tosto<br>
    raggiungerti mi spero. - Così disse<br>
    Paride: e nulla gli rispose Ettorre;<br>
    a cui molli volgendo le parole<br>
    Elena soggiugnea: Dolce cognato,<br>
    cognato a me proterva, a me primiero<br>
    de' vostri mali detestando fonte,<br>
    oh m'avesse il dì stesso in che la madre<br>
    mi partoriva, un turbine divelta<br>
    dalle sue braccia, ed alle rupi infranta,<br>
    o del mar nell'irate onde sommersa<br>
    pria del bieco mio fallo! E poiché tale<br>
    e tanto danno statuîr gli Dei,<br>
    stata almeno foss'io consorte ad uomo<br>
    più valoroso, e che nel cor più addentro<br>
    i dispregi sentisse e le rampogne.<br>
    Ma di presente a costui manca il fermo<br>
    carattere dell'alma, e non ho speme<br>
    ch'ei lo s'acquisti in avvenir. M'avviso<br>
    quindi che presto pagheranne il fio.<br>
    Ma tu vien oltre, amato Ettorre, e siedi<br>
    su questo seggio, e il cor stanco ricrea<br>
    dal rio travaglio che per me sostieni,<br>
    per me d'obbrobrio carca, e per la colpa<br>
    del tuo fratello. Ahi lassa! un duro fato<br>
    Giove n'impose e tal ch'anco ai futuri<br>
    darem materia di canzon famosa.<br>
    Cortese donna, le rispose Ettorre,<br>
    non rattenermi. Il core, impazïente<br>
    di dar soccorso a' miei che me lontano<br>
    richiamano, fa vano il dolce invito.<br>
    Ma tu di cotestui sprona il coraggio,<br>
    onde s'affretti ei pure, e mi raggiunga<br>
    anzi ch'io m'esca di città. Veloce<br>
    corro intanto a' miei lari a veder l'uopo<br>
    di mia famiglia, e la diletta moglie<br>
    e il pargoletto mio, non mi sapendo<br>
    se alle lor braccia tornerò più mai,<br>
    o s'oggi è il dì che decretâr gli Eterni<br>
    sotto le destre achee la mia caduta.<br>
    Parte, ciò detto, e giunge in un baleno<br>
    alla eccelsa magion; ma non vi trova<br>
    la sua dal bianco seno alma consorte;<br>
    ch'ella col caro figlio e coll'ancella<br>
    in elegante peplo tutta chiusa<br>
    su l'alto della torre era salita:<br>
    e là si stava in pianti ed in sospiri.<br>
    Come deserta Ettòr vide la stanza,<br>
    arrestossi alla soglia, ed all'ancelle<br>
    vòlto il parlar: Porgete il vero, ei disse;<br>
    Andromaca dov'è? Forse alle case<br>
    di qualcheduna delle sue congiunte,<br>
    o di Palla recossi ai santi altari<br>
    a placar colle troïche matrone<br>
    la terribile Dea? - No, gli rispose<br>
    la guardïana, e poiché brami il vero,<br>
    il vero parlerò. Né alle cognate<br>
    ella n'andò, né di Minerva all'are,<br>
    ma d'Ilio alla gran torre. Udito avendo<br>
    dell'inimico un furïoso assalto<br>
    e de' Teucri la rotta, la meschina<br>
    corre verso le mura a simiglianza<br>
    di forsennata, e la fedel nutrice<br>
    col pargoletto in braccio l'acccompagna.<br>
    Finito non avea queste parole<br>
    la guardïana, che veloce Ettorre<br>
    dalle soglie si spicca, e ripetendo<br>
    il già corso sentier, fende diritto<br>
    del grand'Ilio le piazze: ed alle Scee,<br>
    onde al campo è l'uscita, ecco d'incontro<br>
    Andromaca venirgli, illustre germe<br>
    d'Eezïone, abitator dell'alta<br>
    Ipoplaco selvosa, e de' Cilìci<br>
    dominator nell'ipoplacia Tebe.<br>
    Ei ricca di gran dote al grande Ettorre<br>
    diede a sposa costei ch'ivi allor corse<br>
    ad incontrarlo; e seco iva l'ancella<br>
    tra le braccia portando il pargoletto<br>
    unico figlio dell'eroe troiano,<br>
    bambin leggiadro come stella. Il padre<br>
    Scamandrio lo nomava, il vulgo tutto<br>
    Astïanatte, perché il padre ei solo<br>
    era dell'alta Troia il difensore.<br>
    Sorrise Ettorre nel vederlo, e tacque.<br>
    Ma di gran pianto Andromaca bagnata<br>
    accostossi al marito, e per la mano<br>
    strignendolo, e per nome in dolce suono<br>
    chiamandolo, proruppe: Oh troppo ardito!<br>
    il tuo valor ti perderà: nessuna<br>
    pietà del figlio né di me tu senti,<br>
    crudel, di me che vedova infelice<br>
    rimarrommi tra poco, perché tutti<br>
    di conserto gli Achei contro te solo<br>
    si scaglieranno a trucidarti intesi;<br>
    e a me fia meglio allor, se mi sei tolto,<br>
    l'andar sotterra. Di te priva, ahi lassa!<br>
    ch'altro mi resta che perpetuo pianto?<br>
    Orba del padre io sono e della madre.<br>
    M'uccise il padre lo spietato Achille<br>
    il dì che de' Cilìci egli l'eccelsa<br>
    popolosa città Tebe distrusse:<br>
    m'uccise, io dico, Eezïon quel crudo;<br>
    ma dispogliarlo non osò, compreso<br>
    da divino terror. Quindi con tutte<br>
    l'armi sul rogo il corpo ne compose,<br>
    e un tumulo gli alzò cui di frondosi<br>
    olmi le figlie dell'Egìoco Giove<br>
    l'Oreadi pietose incoronaro.<br>
    Di ben sette fratelli iva superba<br>
    la mia casa. Di questi in un sol giorno<br>
    lo stesso figlio della Dea sospinse<br>
    l'anime a Pluto, e li trafisse in mezzo<br>
    alle mugghianti mandre ed alle gregge.<br>
    Della boscosa Ipoplaco reina<br>
    mi rimanea la madre. Il vincitore<br>
    coll'altre prede qua l'addusse, e poscia<br>
    per largo prezzo in libertà la pose.<br>
    Ma questa pure, ahimè! nelle paterne<br>
    stanze lo stral d'Artèmide trafisse.<br>
    Or mi resti tu solo, Ettore caro,<br>
    tu padre mio, tu madre, tu fratello,<br>
    tu florido marito. Abbi deh! dunque<br>
    di me pietade, e qui rimanti meco<br>
    a questa torre, né voler che sia<br>
    vedova la consorte, orfano il figlio.<br>
    Al caprifico i tuoi guerrieri aduna,<br>
    ove il nemico alla città scoperse<br>
    più agevole salita e più spedito<br>
    lo scalar delle mura. O che agli Achei<br>
    abbia mostro quel varco un indovino,<br>
    o che spinti ve gli abbia il proprio ardire,<br>
    questo ti basti che i più forti quivi<br>
    già fêr tre volte di valor periglio,<br>
    ambo gli Aiaci, ambo gli Atridi, e il chiaro<br>
    sire di Creta ed il fatal Tidìde.<br>
    Dolce consorte, le rispose Ettorre,<br>
    ciò tutto che dicesti a me pur anco<br>
    ange il pensier; ma de' Troiani io temo<br>
    fortemente lo spregio, e dell'altere<br>
    Troiane donne, se guerrier codardo<br>
    mi tenessi in disparte, e della pugna<br>
    evitassi i cimenti. Ah nol consente,<br>
    no, questo cor. Da lungo tempo appresi<br>
    ad esser forte, ed a volar tra' primi<br>
    negli acerbi conflitti alla tutela<br>
    della paterna gloria e della mia.<br>
    Giorno verrà, presago il cor mel dice,<br>
    verrà giorno che il sacro iliaco muro<br>
    e Priamo e tutta la sua gente cada.<br>
    Ma né de' Teucri il rio dolor, né quello<br>
    d'Ecuba stessa, né del padre antico,<br>
    né de' fratei, che molti e valorosi<br>
    sotto il ferro nemico nella polve<br>
    cadran distesi, non mi accora, o donna,<br>
    sì di questi il dolor, quanto il crudele<br>
    tuo destino, se fia che qualche Acheo,<br>
    del sangue ancor de' tuoi lordo l'usbergo,<br>
    lagrimosa ti tragga in servitude.<br>
    Misera! in Argo all'insolente cenno<br>
    d'una straniera tesserai le tele.<br>
    Dal fonte di Messìde o d'Iperèa,<br>
    (ben repugnante, ma dal fato astretta)<br>
    alla superba recherai le linfe;<br>
    e vedendo talun piovere il pianto<br>
    dal tuo ciglio, dirà: Quella è d'Ettorre<br>
    l'alta consorte, di quel prode Ettorre<br>
    che fra' troiani eroi di generosi<br>
    cavalli agitatori era il primiero,<br>
    quando intorno a Ilïon si combattea.<br>
    Così dirassi da qualcuno; e allora<br>
    tu di nuovo dolor l'alma trafitta<br>
    più viva in petto sentirai la brama<br>
    di tal marito a scior le tue catene.<br>
    Ma pria morto la terra mi ricopra,<br>
    ch'io di te schiava i lai pietosi intenda.<br>
    Così detto, distese al caro figlio<br>
    l'aperte braccia. Acuto mise un grido<br>
    il bambinello, e declinato il volto,<br>
    tutto il nascose alla nudrice in seno,<br>
    dalle fiere atterrito armi paterne,<br>
    e dal cimiero che di chiome equine<br>
    alto su l'elmo orribilmente ondeggia.<br>
    Sorrise il genitor, sorrise anch'ella<br>
    la veneranda madre; e dalla fronte<br>
    l'intenerito eroe tosto si tolse<br>
    l'elmo, e raggiante sul terren lo pose.<br>
    Indi baciato con immenso affetto,<br>
    e dolcemente tra le mani alquanto<br>
    palleggiato l'infante, alzollo al cielo,<br>
    e supplice sclamò: Giove pietoso<br>
    e voi tutti, o Celesti, ah concedete<br>
    che di me degno un dì questo mio figlio<br>
    sia splendor della patria, e de' Troiani<br>
    forte e possente regnator. Deh fate<br>
    che il veggendo tornar dalla battaglia<br>
    dell'armi onusto de' nemici uccisi,<br>
    dica talun: Non fu sì forte il padre:<br>
    E il cor materno nell'udirlo esulti.<br>
    Così dicendo, in braccio alla diletta<br>
    sposa egli cesse il pargoletto; ed ella<br>
    con un misto di pianti almo sorriso<br>
    lo si raccolse all'odoroso seno.<br>
    Di secreta pietà l'alma percosso<br>
    riguardolla il marito, e colla mano<br>
    accarezzando la dolente: Oh! disse,<br>
    diletta mia, ti prego; oltre misura<br>
    non attristarti a mia cagion. Nessuno,<br>
    se il mio punto fatal non giunse ancora,<br>
    spingerammi a Pluton: ma nullo al mondo,<br>
    sia vil, sia forte, si sottragge al fato.<br>
    Or ti rincasa, e a' tuoi lavori intendi,<br>
    alla spola, al pennecchio, e delle ancelle<br>
    veglia su l'opre; e a noi, quanti nascemmo<br>
    fra le dardanie mura, a me primiero<br>
    lascia i doveri dell'acerba guerra.<br>
    Raccolse al terminar di questi accenti<br>
    l'elmo dal suolo il generoso Ettorre,<br>
    e muta alla magion la via riprese<br>
    l'amata donna, riguardando indietro,<br>
    e amaramente lagrimando. Giunta<br>
    agli ettorei palagi, ivi raccolte<br>
    trovò le ancelle, e le commosse al pianto.<br>
    Ploravan tutte l'ancor vivo Ettorre<br>
    nella casa d'Ettòr le dolorose,<br>
    rivederlo più mai non si sperando<br>
    reduce dalla pugna, e dalle fiere<br>
    mani scampato de' robusti Achei.<br>
    Non producea gl'indugi in questo mezzo<br>
    dentro l'alte sue soglie il Prïamìde<br>
    Paride: e già di tutte rivestito<br>
    le sue bell'armi, d'Ilio folgorando<br>
    traversava le vie con presto piede.<br>
    Come destriero che di largo cibo<br>
    ne' presepi pasciuto, ed a lavarsi<br>
    del fiume avvezzo alla bell'onda, alfine<br>
    rotti i legami per l'aperto corre<br>
    stampando con sonante ugna il terreno:<br>
    scherzan sul dosso i crini, alta s'estolle<br>
    la superba cervice, ed esultando<br>
    di sua bellezza, ai noti paschi ei vola<br>
    ove amor d'erbe o di puledre il tira;<br>
    tale di Priamo il figlio dalla rocca<br>
    di Pergamo scendea tutto nell'armi<br>
    esultante e corrusco come sole.<br>
    Sì ratti i piedi lo portâr, ch'ei tosto<br>
    il germano raggiunse appunto in quella<br>
    che dal tristo parlar si dipartìa<br>
    della consorte. Favellò primiero<br>
    Paride, e disse: Alla tua giusta fretta<br>
    fui di lungo aspettar forse cagione,<br>
    venerando fratello, e non ti giunsi<br>
    sollecito, tem'io, come imponesti.<br>
    Generoso timor! rispose Ettorre;<br>
    null'uom, che l'opre drittamente estimi,<br>
    darà biasmo alle tue nel glorioso<br>
    mestier dell'armi; ché tu pur se' prode.<br>
    Ma, colpa del voler, spesso s'allenta<br>
    la tua virtude, e inoperosa giace.<br>
    Quindi è l'alto mio duol quando de' Teucri<br>
    per te solo infelici odo in tuo danno<br>
    le contumelie. Ma partiam, ché poscia<br>
    comporremo tra noi questa contesa,<br>
    se grazia ne farà Giove benigno<br>
    di poter lieti nelle nostre case<br>
    ai Celesti immortali offrir la coppa<br>
    dell'alma libertà, vinti gli Achei.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade05.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade07.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
