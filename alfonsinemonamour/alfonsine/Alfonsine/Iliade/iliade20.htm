<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Ventesimo</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade19.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade21.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Ventesimo</strong></font></p>
    <p ALIGN="CENTER">Così dintorno a te, marzio Pelìde,<br>
    gli Achei metteansi in punto appo le navi,<br>
    e i Troi del campo sul rïalto. A Temi<br>
    Giove allor comandò che dalle molte<br>
    eminenze d'Olimpo a parlamento<br>
    convocasse gli Dei. Volò la Diva<br>
    d'ogni parte, e chiamolli alla stellata<br>
    magion di Giove. Accorser tutti, e, tranne<br>
    il canuto Oceàn, nullo de' Fiumi<br>
    né delle Ninfe vi mancò, de' boschi<br>
    e de' prati e de' fonti abitatrici.<br>
    Giunti del grande adunator de' nembi<br>
    alle stanze, si assisero su tersi<br>
    troni che a Giove con solerte cura<br>
    Vulcano fabbricò. Prese ciascuno<br>
    cheto il suo posto; ma dal mar venuto<br>
    obbedïente ei pure il re Nettunno,<br>
    tra i maggiori sedendosi, la mente<br>
    di Giove interrogò con questi accenti:<br>
    Perché di nuovo, fulminante Iddio,<br>
    chiami i numi a consiglio? Alfin decisa<br>
    de' Troiani vuoi forse e degli Achei<br>
    pronti a zuffa mortal l'ultima sorte?<br>
    Ben vedesti, o Nettunno, il mio pensiero,<br>
    Giove rispose; del chiamarvi è questa<br>
    la cagion: benché presso al fato estremo<br>
    e gli uni e gli altri in cor mi stanno. Assiso<br>
    su le cime d'Olimpo io qui mi resto<br>
    l'ire mortali a contemplar tranquillo.<br>
    Voi sul campo scendete, e a cui v'aggrada<br>
    de' Teucri e degli Achei recate aita.<br>
    Se pugna Achille ei sol, nol sosterranno<br>
    nè pur tampoco i Teucri, essi che ieri<br>
    solo al vederlo ne tremaro. Ed oggi,<br>
    che d'ira egli arde per l'amico, io temo<br>
    non anzi il dì fatal Troia rovini.<br>
    Disse, e di guerra un fier desire accese<br>
    de' Celesti nel cor, che in due divisi<br>
    nel campo si calâr: verso le navi<br>
    Giuno e Palla Minerva e coll'accorto<br>
    util Mercurio s'avvïò Nettunno.<br>
    Li seguìa zoppicando, e truci intorno<br>
    gli occhi volgendo di sua forza altero<br>
    Vulcano, ed il sottil stinco di sotto<br>
    gli barcollava. Alla troiana parte<br>
    n'andâr dell'elmo il crollator Gradivo,<br>
    l'intonso Febo colla madre e l'alma<br>
    cacciatrice sorella e Xanto e Venere<br>
    Dea del riso. Finché dalle mortali<br>
    turbe i numi fur lungi, orgoglio e festa<br>
    menavano gli Achei, perché comparso<br>
    dopo lungo riposo era il Pelìde,<br>
    e corse ai Teucri un freddo orror per l'ossa<br>
    visto nell'armi lampeggiar, sembiante<br>
    al Dio tremendo delle stragi, Achille.<br>
    Ma quando le celesti alle terrene<br>
    armi fur miste, una ineffabil surse<br>
    di genti agitatrici aspra contesa.<br>
    Terribile Minerva, or sull'estremo<br>
    fosso volando ed or sul rauco lido,<br>
    da questa parte orribilmente grida:<br>
    grida Marte dall'altra a tenebroso<br>
    turbin simìle, ed or dall'ardue cime<br>
    delle dardanie torri, ed or sul poggio<br>
    di Colone lunghesso il Simoenta<br>
    correndo, infiamma a tutta voce i Teucri.<br>
    Così l'un campo e l'altro inanimando<br>
    gli Dei beati gli azzuffâr, commisti<br>
    in conflitto crudel. Dall'alto allora<br>
    de' mortali e de' numi orrendamente<br>
    il gran padre tuonò: scosse di sotto<br>
    l'ampia terra e de' monti le superbe<br>
    cime Nettunno. Traballâr dell'Ida<br>
    le falde tutte e i gioghi e le troiane<br>
    rocche, e le navi degli Achei. Tremonne<br>
    Pluto il re de' sepolti e spaventato<br>
    diè un alto grido e si gittò dal trono,<br>
    temendo non gli squarci la terrena<br>
    volta sul capo il crollator Nettunno,<br>
    ed intromessa colaggiù la luce<br>
    agli Dei non discopra ed ai mortali<br>
    le sue squallide bolge, al guardo orrende<br>
    anco del ciel; cotanto era il fragore<br>
    che dal conflitto de' Celesti uscìa.<br>
    Contra Nettunno il re dell'arco Apollo,<br>
    contra Marte Minerva, e contra Giuno<br>
    sta delle cacce e degli strali amante<br>
    la sorella di Febo alma Dïana:<br>
    contra il dator de' lucri e servatore<br>
    di ricchezze Mercurio era Latona,<br>
    contra Vulcano il vorticoso fiume<br>
    dai mortali Scamandro e dagli Dei<br>
    Xanto nomato. E questo era di numi<br>
    contro numi il certame e l'ordinanza.<br>
    Ma di scagliarsi fra le turbe in cerca<br>
    del Priàmide Ettorre arde il Pelìde,<br>
    ché innanzi a tutto gli comanda il core<br>
    di far la rabbia marzïal satolla<br>
    di quel sangue abborrito. Allor destando<br>
    le guerriere faville Apollo spinse<br>
    contro il tessalo eroe d'Anchise il figlio,<br>
    e presa la favella e la sembianza<br>
    del Prïameio Licaon gl'infuse<br>
    ardimento e valor con questi accenti:<br>
    Illustre duce Enea dove n'andaro<br>
    le fatte tra le tazze alte promesse<br>
    al re de' Teucri, che pur solo avresti<br>
    contro il Pelìde Achille combattuto?<br>
    Prïamìde, e perché, contro mia voglia,<br>
    Enea rispose, ad affrontar mi sproni<br>
    quell'invitto guerrier? Gli stetti a fronte<br>
    pur altra volta, ed altra volta in fuga<br>
    la sua lancia dall'Ida mi sospinse,<br>
    quando, assaliti i nostri armenti, ei Pèdaso<br>
    e Lirnesso atterrò. Giove protesse<br>
    il mio ratto fuggir: senza il suo nume<br>
    m'avrìa domo il Pelìde, esso e Minerva<br>
    che il precorrendo lo spargea di luce,<br>
    e de' Teucri e de' Lèlegi alla strage<br>
    la sua lancia animava. Alcun non sia<br>
    dunque che pugni col Pelìde. Un Dio<br>
    sempre va seco che il difende, e dritto<br>
    vola sempre il suo telo, e non s'arresta<br>
    finché non passi del nemico il petto.<br>
    Se della guerra si librasse eguale<br>
    dai Sampiterni la bilancia, ei certo,<br>
    fosse tutto qual vantasi di ferro,<br>
    non avrìa meco agevolmente il meglio.<br>
    E tu pur prega i numi, o valoroso,<br>
    rispose Apollo, ché tu pure, è fama,<br>
    di Venere nascesti, ed ei di Diva<br>
    inferïor, ché quella a Giove, e questa<br>
    al marin vecchio è figlia. Orsù dirizza<br>
    in lui l'invitto acciaro, e non lasciarti<br>
    per minacce fugar dure e superbe.<br>
    Fatto animoso a questi detti il duce,<br>
    processe di lucenti armi vestito<br>
    tra i guerrieri di fronte. E lui veduto<br>
    per le file avanzarsi arditamente<br>
    contro il Pelìde, ai collegati numi<br>
    si volse Giuno e disse: Il cor volgete,<br>
    tu Nettunno e tu Pallade, al periglio<br>
    che ne sovrasta. Enea tutto nell'armi<br>
    folgorante s'avvìa contro il Pelìde,<br>
    e Febo Apollo ve lo spinge. Or noi<br>
    o forziamlo a dar volta, o pur d'Achille<br>
    vada in aiuto alcun di noi, che forza<br>
    all'uopo gli ministri, onde s'avvegga<br>
    ch'egli ai Celesti più possenti è caro,<br>
    e che di Troia i difensor fann'opra<br>
    infruttuosa. Vi rammenti, o numi,<br>
    che noi tutti scendemmo a questa pugna<br>
    perché nullo da' Teucri egli riceva<br>
    questo dì nocumento. Abbiasi dopo<br>
    quella sorte che a lui filò la Parca<br>
    quando la madre il partorìo. Se istrutto<br>
    di ciò nol renda degli Dei la voce,<br>
    temerà nel veder venirsi incontro<br>
    fra l'armi un nume: perocché tremendi<br>
    son gli Eterni veduti alla scoperta.<br>
    Fuor di ragione non irarti, o Giuno,<br>
    ché ciò sconvienti, rispondea Nettunno.<br>
    Non sia che primi commettiam la pugna<br>
    noi che siamo i più forti. Alla vedetta<br>
    di qualche poggio dalla via remoto<br>
    assidiamci piuttosto, ed ai mortali<br>
    resti la cura del pugnar. Se poscia<br>
    cominceran la zuffa o Marte o Febo,<br>
    e rattenendo Achille impediranno<br>
    ch'egli entri nella mischia, e noi pur tosto<br>
    susciteremo allor l'aspro conflitto,<br>
    e presto, io spero, dal valor del nostro<br>
    braccio domati, per le vie d'Olimpo<br>
    ritorneranno all'immortal consesso.<br>
    Li precorse, ciò detto, il nume azzurro<br>
    verso l'alta bastìa che pel divino<br>
    Ercole un giorno con Minerva i Teucri<br>
    innalzâr, perché a quella egli potesse<br>
    riparato schivar della vorace<br>
    orca l'assalto allor che furibonda<br>
    l'inseguisse dal lido alla pianura.<br>
    Qui co' numi alleati il Dio s'assise<br>
    d'impenetrabil nube circonfuso.<br>
    Sul ciglio anch'essi s'adagiâr dell'erto<br>
    Callicolon gli opposti numi intorno<br>
    a te, divino saettante Apollo,<br>
    e a Marte di cittadi atterratore.<br>
    Così di qua, di là deliberando<br>
    siedono i Divi, e niuna parte ardisce,<br>
    benché Giove gli sproni, aprir la pugna.<br>
    E già tutto d'armati il campo è pieno,<br>
    e di lampi che manda il riforbito<br>
    bronzo de' cocchi e de' guerrieri, e suona<br>
    sotto il fervido piè de' concorrenti<br>
    eserciti la terra. Ed ecco in mezzo<br>
    affrontarsi di pugna desïosi<br>
    due fortissimi eroi, d'Anchise il figlio<br>
    ed Achille. Avanzossi Enea primiero<br>
    minacciando e crollando il poderoso<br>
    elmo, e proteso il forte scudo al petto,<br>
    la grand'asta vibrava. Ad incontrarlo<br>
    mosse il Pelìde impetuoso, e parve<br>
    truculento lïone alla cui vita<br>
    denso stuol di garzoni, anzi l'intero<br>
    borgo si scaglia: incede egli da prima<br>
    sprezzatamente; ma se alcun de' forti<br>
    assalitor coll'asta il tocca, ei fiero<br>
    spalancando le fauci si rivolve<br>
    colla schiuma alle sanne; la gagliarda<br>
    alma in cor gli sospira, i fianchi e i lombi<br>
    flagella colla coda, e se medesmo<br>
    alla battaglia irrita: indi repente<br>
    con torvi sguardi avventasi ruggendo,<br>
    di dar morte già fermo o di morire:<br>
    tal la forza e il coraggio incontro al franco<br>
    Enea sospinser l'orgoglioso Achille,<br>
    e giunti a fronte, favellò primiero<br>
    il gran Pelìde: Enea, perché tant'oltre<br>
    fuor della turba ti spingesti? Forse<br>
    meco agogni pugnar perché su i Teucri<br>
    di Prìamo speri un dì stender lo scettro?<br>
    Ma s'egli avvegna ancor che tu m'uccida,<br>
    ei non porrallo alle tue mani, ei padre<br>
    di più figli, e d'età sano e di mente:<br>
    o forse i Teucri, se mi metti a morte,<br>
    un eletto poder bello di viti<br>
    ti statuiro e di fecondi solchi?<br>
    Ma dura impresa t'assumesti, io spero;<br>
    ch'altra volta, mi par, ti pose in fuga<br>
    questa mia lancia. Non rammenti il giorno<br>
    che soletto ti colsi, e con veloce<br>
    corso dall'Ida ti cacciai lontano<br>
    dalle tue mandre? Tu volavi, e, mai<br>
    non volgendo la fronte, entro Lirnesso<br>
    ti riparasti. Col favore io poi<br>
    di Giove e Palla la città distrussi,<br>
    e ne predai le donne, e tolta loro<br>
    la cara libertà, meco le trassi.<br>
    Gli Dei quel giorno ti scampâr; non oggi<br>
    lo faranno, cred'io, come t'avvisi.<br>
    Va, ritìrati adunque, io te n'assenno,<br>
    rientra in turba, né mi star di fronte,<br>
    se il tuo peggio non vuoi, ché dopo il fatto<br>
    anche lo stolto dell'error si pente.<br>
    Me co' detti atterrir come fanciullo<br>
    indarno tenti, Enea rispose; anch'io<br>
    so dir minacce ed onte, e l'un dell'altro<br>
    i natali sappiamo, e per udita<br>
    i genitori; ché né tu conosci<br>
    per vista i miei, ned io li tuoi. Te prole<br>
    dell'egregio Pelèo dice la fama,<br>
    e della bella equòrea Teti. Io nato<br>
    di Venere mi vanto, e generommi<br>
    il magnanimo Anchise. Oggi per certo<br>
    o gli uni o gli altri piangeranno il figlio.<br>
    Ché veruno di noi di puerili<br>
    ciance contento non vorrà, cred'io,<br>
    separarsi ed uscir di questo arringo.<br>
    Ma se più brami di mia stirpe udire<br>
    al mondo chiara, primamente Giove<br>
    Dàrdano generò, che fondamento<br>
    pose qui poscia alle dardanie mura.<br>
    Perocché non ancora allor nel piano<br>
    sorgean le sacre ilìache torri, e il molto<br>
    suo popolo le idèe falde copriva.<br>
    Di Dàrdano fu nato il re d'ogni altro<br>
    più opulente Erittònio. A lui tre mila<br>
    di teneri puledri allegre madri<br>
    le convalli pascean. Innamorossi<br>
    Borea di loro, e di destrier morello<br>
    presa la forma alquante ne compresse,<br>
    che sei puledre e sei gli partoriro.<br>
    Queste talor ruzzando alla campagna<br>
    correan sul capo delle bionde ariste<br>
    senza pur sgretolarle; e se co' salti<br>
    prendean sul dorso a lascivir del mare,<br>
    su le spume volavano de' flutti<br>
    senza toccarli. D'Erittònio nacque<br>
    Tröe re de' Troiani, e poi di Troe<br>
    generosi tre figli Ilo ed Assàraco,<br>
    e il deïforme Ganimede, al tutto<br>
    de' mortali il più bello, e dagli Dei<br>
    rapito in cielo, perché fosse a Giove<br>
    di coppa mescitor per sua beltade,<br>
    ed abitasse con gli Eterni. Ad Ilo<br>
    nacque l'alto figliuol Laomedonte;<br>
    Titone a questo e Prìamo e Lampo e Clìzio<br>
    e l'alunno di Marte Icetaone:<br>
    Assàraco ebbe Capi, e Capi Anchise,<br>
    mio venitore, e Prìamo il divo Ettorre.<br>
    Ecco il sangue ch'io vanto. Il resto scende<br>
    tutto da Giove che ne' petti umani<br>
    il valor cresce o scema a suo talento,<br>
    potentissimo iddio. Ma tregua omai<br>
    fra l'armi a borie fanciullesche. Entrambi<br>
    possiam d'ingiurie aver dovizia e tanta<br>
    che nave non potrìa di cento remi<br>
    levarne il pondo. De' mortai volubile<br>
    e la lingua, e ne piovono parole<br>
    d'ogni maniera in largo campo, e quale<br>
    dirai motto, cotal ti fia rimesso.<br>
    Ma perché d'onte tenzonar siccome<br>
    stizzose femminette che nel mezzo<br>
    della via si rabbuffano, col vero,<br>
    spinte dall'ira, affastellando il falso?<br>
    Me qui pronto a pugnar non distorrai<br>
    colle minacce dal cimento. Or via<br>
    alle prove dell'asta. - E così detto,<br>
    la ferrea lancia fulminò nel vasto<br>
    terribile brocchier che dell'acuta<br>
    cuspide al picchio rimugghiò. Turbossi<br>
    il Pelìde, e dal petto colla forte<br>
    mano lo scudo allontanò, temendo<br>
    nol trafori la lunga ombrosa lancia<br>
    del magnanimo Enea. Di mente uscito<br>
    eragli, stolto! che mortal possanza<br>
    difficilmente doma armi divine.<br>
    Non ruppe la gagliarda asta troiana<br>
    il pavese achillèo, ché la rattenne<br>
    dell'aurea piastra l'immortal fattura,<br>
    e sol due falde ne forò di cinque<br>
    che Vulcano v'avea l'una sull'altra<br>
    ribattute; di bronzo le due prime,<br>
    le due dentro di stagno, e tutta d'oro<br>
    la media che il crudel tronco represse.<br>
    Vibrò secondo la sua lunga trave<br>
    il Pelìde, e colpì dell'inimico<br>
    l'orbicolar rotella all'orlo estremo,<br>
    ove sottil di rame era condotta<br>
    una falda, e sottile il sovrapposto<br>
    cuoio taurino. La pelìaca antenna<br>
    da parte a parte lo passò. La targa<br>
    rimbombò sotto il colpo: esterrefatto<br>
    rannicchiossi e scostò dalla persona<br>
    Enea lo scudo sollevato; e l'asta,<br>
    rotti i due cerchi che il cingean, sul dorso<br>
    trasvolò furïosa, e al suol si fisse.<br>
    Scansato il colpo, si ristette, e immenso<br>
    duol di paura gli abbuiò le luci,<br>
    sentita la vicina asta confitta.<br>
    Pronto il Pelìde allor tratta la spada,<br>
    con terribile grido si disserra<br>
    contro il nemico. Era nel campo un sasso<br>
    d'enorme pondo che soverchio fôra<br>
    alle forze di due quai la presente<br>
    età produce. Diè di piglio Enea<br>
    a questo sasso, e agevolmente solo<br>
    l'agitando, si volse all'aggressore.<br>
    E nel vulcanio scudo o nell'elmetto<br>
    avventato l'avrìa, ma senza offesa,<br>
    e a lui per certo del Pelìde il brando<br>
    togliea la vita, se di ciò per tempo<br>
    avvistosi Nettunno, ai circostanti<br>
    celesti non facea queste parole:<br>
    Duolmi, o numi, d'assai del generoso<br>
    Enea che domo dal Pelìde all'Orco<br>
    irne tosto dovrà, dalle lusinghe<br>
    mal consigliato dell'arciero Apollo.<br>
    Insensato! ché nulla incontro a morte<br>
    gli varrà questo Dio. Ma della colpa<br>
    altrui la pena perché dee patirla<br>
    quest'innocente, liberal di grati<br>
    doni mai sempre agl'Immortali? Or via<br>
    moviamo in suo soccorso, e s'impedisca<br>
    che il Pelìde l'uccida, e che di Giove<br>
    l'ire risvegli la sua morte. I fati<br>
    decretâr ch'egli viva, onde la stirpe<br>
    di Dardano non pera interamente,<br>
    di lui che Giove innanzi a quanti figli<br>
    alvo mortal gli partorìo, dilesse:<br>
    perocché da gran tempo egli la gente<br>
    di Prìamo abborre, e su i Troiani omai<br>
    d'Enea la forza regnerà con tutti<br>
    de' figli i figli e chi verrà da quelli.<br>
    Pensa tu teco stesso, o re Nettunno,<br>
    Giuno rispose, se sottrarre a morte<br>
    Enea si debba, o consentir, malgrado<br>
    la sua virtude, che lo domi Achille.<br>
    Quanto a Pallade e a me, presenti i numi,<br>
    noi giurammo solenne giuramento<br>
    di non mai da' Troiani la ruina<br>
    allontanar, no, s'anco tutta in cenere<br>
    Troia cadesse tra le fiamme achee.<br>
    Udito quel parlar, corse per mezzo<br>
    alla mischia e al fragor delle volanti<br>
    aste Nettunno, e giunto ove d'Enea<br>
    e dell'inclito Achille era la pugna,<br>
    una sùbita nube intorno agli occhi<br>
    del Pelìde diffuse, e dallo scudo<br>
    del magnanimo Enea svelto il ferrato<br>
    frassino, al piede del rival lo pose.<br>
    Indi spinse di forza, e dalla terra<br>
    levò sublime Enea, che preso il volo<br>
    dalla mano del Dio, varcò d'un salto<br>
    molte file d'eroi, molte di cocchi,<br>
    e all'estremo arrivò del rio conflitto,<br>
    ove in procinto si mettean di pugna<br>
    de' Càuconi le schiere. Ivi davanti<br>
    gli si fece Nettunno, e così disse:<br>
    Sconsigliato! qual Dio contra il Pelìde<br>
    ti sedusse a pugnar, contra un guerriero<br>
    di te più caro ai numi e più gagliardo?<br>
    S'altra volta lo scontri, ti ritira,<br>
    onde anzi tempo non andar sotterra.<br>
    Morto Achille, combatti audacemente,<br>
    ché nullo Acheo t'ucciderà. - Disparve<br>
    dopo questo precetto, e alle pupille<br>
    del Pelìde sgombrò la portentosa<br>
    caligine: tornâr tutto ad un tempo<br>
    chiari al guardo gli obbietti, onde fremendo<br>
    nel magnanimo cor: Numi, diss'egli,<br>
    quale strano prodigio? Al suol giacente<br>
    veggo il mio telo, ma il guerrier non veggo<br>
    in cui bramoso di ferir lo spinsi.<br>
    Dunque è caro a' Celesti ei pur davvero<br>
    questo figlio d'Anchise! ed io stimava<br>
    falso il suo vanto. E ben si salvi. Andata<br>
    gli sarà, spero, di provarsi meco<br>
    in avvenir la voglia, assai felice<br>
    d'aver posta in sicuro oggi la vita.<br>
    Orsù, l'acheo valor riconfortato,<br>
    facciam degli altri Teucri esperimento.<br>
    Sì dicendo, saltò dentro alle file<br>
    e tutti rincuorò: Prestanti Achei,<br>
    non vogliate discosto or più tenervi<br>
    da' nemici: guerrier contra guerriero<br>
    scagliatevi, e pugnate ardimentosi.<br>
    Per forte ch'io mi sia, m'è dura impresa<br>
    sol con tutti azzuffarmi ed inseguirli.<br>
    Né Marte pure immortal Dio né Palla<br>
    a tanti armati reggerìan. Ma quanto<br>
    queste man, questi piedi e questo petto<br>
    potranno, io tutto vel consacro, e giuro<br>
    di non posarmi un sol momento. Io vado<br>
    a sfondar quelle file, e non fia lieto<br>
    chi la mia lancia scontrerà, mi penso.<br>
    Così gli sprona; e minaccioso anch'esso<br>
    Ettore i suoi conforta, e contro Achille<br>
    ir si promette: Del Pelìde, o prodi,<br>
    non temete le borie: anch'io saprei<br>
    pur co' numi combattere a parole,<br>
    coll'asta, no, ch'ei son più forti assai.<br>
    Né tutti avran d'Achille i vanti effetto:<br>
    se l'un pieno gli andrà, l'altro gli fia<br>
    tronco nel mezzo. Ad incontrarlo io vado<br>
    s'anco la man di fuoco egli s'avesse,<br>
    sì, di fuoco la man, di ferro il polso.<br>
    Da questo dire accesi, alto levaro<br>
    l'aste avverse i Troiani, e con immenso<br>
    romor le forze s'accozzâr. Si strinse<br>
    allora Apollo al teucro duce, e disse:<br>
    Ettore, non andar contro il Pelìde<br>
    fuor di fila: ma tienti entro la schiera,<br>
    e dalla turba lo ricevi, e bada<br>
    che di brando o di stral non ti raggiunga.<br>
    Udì del Dio la voce, e sbigottito<br>
    nella turba de' suoi l'eroe s'immerse.<br>
    Ma di gran forza il cor vestito Achille<br>
    con gridi orrendi si balzò nel mezzo<br>
    de' Troiani, e prostese a prima giunta<br>
    di numerose genti un condottiero,<br>
    il prode Ifizïon che ad Otrintèo<br>
    guastator di città nell'opulento<br>
    popolo d'Ide sul nevoso Tmolo<br>
    Näide Ninfa partorì. Venìa<br>
    costui di punta a furia. Il divo Achille<br>
    coll'asta a mezzo capo lo percosse,<br>
    e in due lo fésse. Rimbombando ei cadde,<br>
    ed orgoglioso il vincitor sovr'esso<br>
    esclamò: Tremendissimo Otrintìde,<br>
    eccoti a terra: e tu sepolcro umìle<br>
    in questa sabbia avrai, tu che superba<br>
    cuna sortisti alla gigèa palude<br>
    ne' paterni poderi appo il pescoso<br>
    Illo e dell'Ermo il vorticoso flutto.<br>
    Così l'oltraggia; della morte il buio<br>
    coprì gli occhi al meschino, e de' cavalli<br>
    l'ugna e li chiovi delle rote achee<br>
    il lasciâr nella calca infranto e pesto.<br>
    Ferì dopo costui Demoleonte,<br>
    d'Antènore figliuolo e valoroso<br>
    combattitore; lo ferì sul polso<br>
    della tempia, né valse alla difesa<br>
    la ferrea guancia del polito elmetto.<br>
    L'impetuosa punta spezzò l'osso,<br>
    sgominò le cervella, che di sangue<br>
    tutte insozzârsi, e così giacque il fiero.<br>
    Gittatosi dal carro, Ippodamante<br>
    dinanzi gli fuggìa. L'asta d'Achille<br>
    lo raggiunse nel tergo. L'infelice<br>
    esalava lo spirto, e mugolava<br>
    come tauro che a forza innanzi all'are<br>
    d'Elice è tratto da garzon robusti,<br>
    e ne gode Nettunno: a questa guisa<br>
    muggìa quell'alma feroce, e spirava.<br>
    S'avventò dopo questi a Polidoro.<br>
    Era costui di Prìamo un figlio: il padre<br>
    gli avea difeso di pugnar, siccome<br>
    il minor de' suoi nati e il più diletto,<br>
    che tutti al corso li vincea. Di questa<br>
    sua virtute di piè con fanciullesca<br>
    demenza vanitoso egli tra' primi<br>
    combattenti correa senza consiglio,<br>
    finché morto vi cadde. Il colse a tergo<br>
    in quei trascorsi Achille ove la cinta<br>
    dall'auree fibbie s'annodava, e doppio<br>
    scontravasi l'usbergo. Il telo acuto<br>
    rïuscì di rimpetto all'ombilico:<br>
    ululò quel trafitto, e su i ginocchi<br>
    cascò: curvato colla man compresse<br>
    le intestina, e mortal nube lo cinse.<br>
    Come in quell'atto miserando il vide<br>
    il suo germano Ettorre, una profonda<br>
    nube di duolo gl'ingombrò le luci,<br>
    né gli sofferse il cor di più ristarsi<br>
    dentro la turba; ma crollando immensa<br>
    una lancia, volò contro il Pelìde<br>
    come fiamma ondeggiante. A quella vista<br>
    saltò di gioia Achille, e baldanzoso,<br>
    Ecco l'uom, disse, che nel cor m'aperse<br>
    sì gran piaga, colui che il mio m'uccise<br>
    caro compagno: or più non fuggiremo<br>
    l'un l'altro a lungo pei sentier di guerra.<br>
    Disse, e al divino Ettòr bieco guatando,<br>
    gridò: T'accosta, ché al tuo fin se' giunto.<br>
    Non pensar, gli rispose imperturbato<br>
    l'eroe troiano, non pensar di darmi<br>
    per minacce terror come a fanciullo,<br>
    ché oprar so l'armi della lingua io pure,<br>
    e conosco tue forze, e mi confesso<br>
    men valente di te: ma in grembo ai numi<br>
    sta la vittoria, ed avvenir può forse<br>
    ch'io men prode dal sen l'alma ti svelga.<br>
    Affilata ha la punta anche il mio telo.<br>
    Disse, e l'asta scagliò: ma dal divino<br>
    petto d'Achille la svïò Minerva<br>
    con levissimo soffio. Risospinta<br>
    dall'alito immortal, l'asta ritorno<br>
    fece ad Ettorre, e al piè gli cadde. Allora<br>
    con orribile grido disserrossi<br>
    furibondo il Pelìde, impazïente<br>
    di trucidarlo. Ma gliel tolse Apollo,<br>
    lieve impresa ad un Dio, tutto coprendo<br>
    di folta nebbia Ettòr. Tre volte Achille<br>
    coll'asta l'assalì, tre volte un vano<br>
    fumo trafisse, e con furor venendo<br>
    il divino guerriero al quarto assalto,<br>
    minaccioso tuonò queste parole:<br>
    Cane troian, di nuovo ecco fuggisti<br>
    l'estremo fato che t'avea raggiunto,<br>
    e Febo ti scampò, quel Febo a cui<br>
    tra il sibilo dei dardi alzi le preci.<br>
    Ma s'altra volta mi darai nell'ugna,<br>
    e se a me pure assiste un qualche iddio,<br>
    ti finirò. Di quanti in man frattanto<br>
    mi verranno de' tuoi farò macello.<br>
    Così dicendo, a Drïope sospinse<br>
    sotto il mento la picca, e questi al piede<br>
    gli traboccò. Così lasciollo, e ratto<br>
    scagliandosi a Demùco, un grande e prode<br>
    di Filètore figlio, alle ginocchia<br>
    lo ferì, l'arrestò, poscia col brando<br>
    l'alma gli tolse. Dopo questi Dardano<br>
    e Laògono assalse, illustri figli<br>
    di Bïante, e travolti ambo dal cocchio<br>
    l'un di lancia atterrò, l'altro di spada.<br>
    Poi distese il troiano Alastorìde<br>
    che a' suoi ginocchi supplice cadendo<br>
    chiedea la vita in dono, ed ai conformi<br>
    suoi verd'anni pietà. Stolto! ché vano<br>
    il pregar non sapea, né quanto egli era<br>
    mite no, ma feroce. In umil atto<br>
    gli abbracciava i ginocchi, ed altro dire<br>
    volea pure il meschin; ma quegli il ferro<br>
    nell'èpate gl'immerse, che di fuori<br>
    riversossi, e di sangue un nero fiume<br>
    gli fe' lago nel seno. Venne manco<br>
    l'alma, e gli occhi coprì di morte il velo.<br>
    Indi Mulio investendo, entro un'orecchia<br>
    gli fisse il telo, e uscir per l'altra il fece.<br>
    Ad Echeclo d'Agènore un fendente<br>
    calò di spada al mezzo della testa,<br>
    e la spaccò; si tepefece il grande<br>
    acciar nel sangue, e la purpurea morte<br>
    e la Parca possente i rai gli chiuse.<br>
    Colse dopo di punta nella destra<br>
    Deucalïon là dove i nervi vanno<br>
    del cubito ad unirsi. Intormentito<br>
    nella mano il guerrier vedeasi innanzi<br>
    la morte, e passo non movea. Gli mena<br>
    un mandritto il Pelìde alla cervice,<br>
    netto il capo gli mozza, e via coll'elmo<br>
    lungi il butta. Schizzâr dalle vertèbre<br>
    le midolle, e disteso il tronco giacque.<br>
    Rigmo poscia aggredì, Rigmo dai pingui<br>
    tracii campi venuto, e di Pirèo<br>
    generoso figliuol. Lo colse al ventre<br>
    il tessalico telo, e giù dal cocchio<br>
    lo scosse. Allor diè volta ai corridori<br>
    l'auriga Arëitòo; ma del Pelìde<br>
    l'asta il giunge alle spalle, e capovolto<br>
    tra i turbati cavalli lo precipita.<br>
    Quale infuria talor per le profonde<br>
    valli d'arido monte un vasto fuoco<br>
    che divora le selve, e in ogni lato<br>
    l'agita e spande di Garbino il soffio;<br>
    tale in sembianza d'un irato iddio<br>
    d'ogni parte si volve furibondo<br>
    il Pelìde, ed insegue e uccide e rossa<br>
    fa di sangue la terra. E come quando<br>
    nella tonda e polita aia il villano<br>
    due tauri accoppia di ben larga fronte<br>
    di Cerere a trebbiar le bionde ariste,<br>
    fuor del guscio in un subito saltella<br>
    di sotto al piede de' mugghianti il grano:<br>
    del magnanimo Achille in questa forma<br>
    gl'immortali cornipedi sospinti<br>
    i cadaveri calcano e gli scudi.<br>
    L'orbe tutto del cocchio e tutto l'asse<br>
    gronda di sangue dalle zampe sparso<br>
    de' cavalli a gran sprazzi e dalle rote.<br>
    Desìo di gloria il cuor d'Achille infiamma,<br>
    e l'invitte sue mani tutte sozze<br>
    son di polve, di tabe e di sudore.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade19.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade21.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
