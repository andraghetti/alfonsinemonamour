<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Decimoquarto</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade13.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade15.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Decimoquarto</strong></font></p>
    <p align="center">De' combattenti udì l'alto fracasso<br>
    Nestore in quella che una colma tazza<br>
    accostava alle labbra; e d'Esculapio<br>
    rivolto al figlio: Oh, che mai fia, diss'egli,<br>
    divino Macaon? Presso alle navi<br>
    dell'usato maggiori odo le grida<br>
    de' giovani guerrieri. Alla vedetta<br>
    vado a saperne la cagion. Tu siedi<br>
    intanto, e bevi il rubicondo vino,<br>
    mentre i caldi lavacri t'apparecchia<br>
    la mia bionda Ecamède, onde del sangue,<br>
    di che vai sozzo, dilavar la gruma.<br>
    Del suo figliuol si tolse in questo dire<br>
    il brocchier che giacea dentro la tenda,<br>
    il fulgido brocchier di Trasimède<br>
    che il paterno portava. Indi una salda<br>
    asta d'acuta cuspide impugnata<br>
    fuor della tenda si sofferma, e vede<br>
    miserando spettacolo: cacciati<br>
    in fuga i Greci, e alle lor spalle i Teucri<br>
    inseguenti e furenti, e la muraglia<br>
    degli Achei rovesciata. Come quando<br>
    il vasto mar s'imbruna, e presentendo<br>
    de' rauchi venti il turbine vicino,<br>
    tace l'onda atterrita, ed in nessuna<br>
    parte si volve, finché d'alto scenda<br>
    la procella di Giove; in due pensieri<br>
    così del veglio il cor pendea diviso,<br>
    se fra i rapidi carri de' fuggenti<br>
    Dànai si getti, o se alla volta ei corra<br>
    del duce Atride Agamennón. Lo meglio<br>
    questo gli parve, e s'avvïò. Seguìa<br>
    la mutua strage intanto, e intorno al petto<br>
    de' combattenti risonava il ferro<br>
    dalle lance spezzato e dalle spade.<br>
    Fuor delle navi gli si fêro incontro<br>
    i re feriti Ulisse e Dïomede<br>
    e Agamennón. Di questi a fior di lido<br>
    stavan lungi dall'armi le carene.<br>
    L'altre, che prime lo toccâr, dedotte<br>
    più dentro alla pianura, eran le navi<br>
    a cui dintorno fu costrutto il muro;<br>
    perocché il lido, benché largo, tutte<br>
    non potea contenerle, ed acervate<br>
    stavan le schiere. Statuiti adunque<br>
    l'uno appo l'altro, come scala, i legni<br>
    tutto empieano del lido il lungo seno<br>
    quanto del mare ne chiudean le gole.<br>
    Scossi al trambusto, che s'udìa, que' duci,<br>
    e di saper lo stato impazïenti<br>
    della battaglia, ne venìan conserti,<br>
    alle lance appoggiati, e gravi il petto<br>
    d'alta tristezza. Terror loro accrebbe<br>
    del veglio la comparsa, e Agamennóne<br>
    elevando la voce: O degli Achei<br>
    inclita luce, Nestore Nelìde,<br>
    perché lasci la pugna, e qui ne vieni?<br>
    Temo, ohimè! che d'Ettòr non si compisca<br>
    la minacciata nel troian consesso<br>
    fiera parola di non far ritorno<br>
    nella città, se pria spenti noi tutti,<br>
    tutte in faville non mettea le navi.<br>
    Ecco il detto adempirsi. Eterni Dei!<br>
    Dunque in ira son io, come ad Achille,<br>
    a tutto il campo acheo, sì che non voglia<br>
    più pugnar dell'armata alla difesa?<br>
    Ahi! pur troppo l'evento è manifesto,<br>
    Nestor rispose, né disfare il fatto<br>
    lo stesso tonator Giove potrebbe.<br>
    Il muro, che de' legni e di noi stessi<br>
    riparo invitto speravam, quel muro<br>
    cadde, il nemico ne combatte intorno<br>
    con ostinato ardire e senza posa:<br>
    né, come che tu l'occhio attento volga,<br>
    più ti sapresti da qual parte il danno<br>
    degli Achivi è maggior, tanto son essi<br>
    alla rinfusa uccisi, e tanti i gridi<br>
    di che l'aria risuona. Or noi qui tosto,<br>
    se verun più ne resta util consiglio,<br>
    consultiamo il da farsi. Entrar nel forte<br>
    della mischia non io però v'esorto,<br>
    ché mal combatte il battaglier ferito.<br>
    Saggio vegliardo, replicò l'Atride,<br>
    poiché fino alle tende hanno i nemici<br>
    spinta la pugna, e più non giova il vallo<br>
    né della fossa né dell'alto muro,<br>
    a cui tanto sudammo, e invïolato<br>
    schermo il tenemmo delle navi e nostro,<br>
    chiaro ne par che al prepossente Giove<br>
    caro è il nostro perir su questa riva<br>
    lungi d'Argo, infamati. Il vidi un tempo<br>
    proteggere gli Achei; lui veggo adesso<br>
    i Troiani onorar quanto gli stessi<br>
    beati Eterni, e incatenar le nostre<br>
    forze e l'ardir. Mia voce adunque udite.<br>
    Le navi, che ne stanno in secco al primo<br>
    lembo del lido, si sospingan tutte<br>
    nel vasto mare, e tutte sieno in alto<br>
    sull'àncora fermate insin che fitta<br>
    giunga la notte, dal cui velo ascosi<br>
    varar potremo il resto, ove pur sia<br>
    che ne dian tregua dalla pugna i Teucri.<br>
    Non è biasmo fuggir di notte ancora<br>
    il proprio danno, ed è pur sempre il meglio<br>
    scampar fuggendo, che restar captivo.<br>
    Lo guatò bieco Ulisse, e gli rispose:<br>
    Atride, e quale ti fuggì dal labbro<br>
    rovinosa parola? Imperadore<br>
    fossi oh! tu di vigliacchi, e non di noi,<br>
    di noi che Giove dalla verde etade<br>
    infino alla canuta agli ardui fatti<br>
    della guerra incitò, finché ciascuno<br>
    vi perisca onorato. E così dunque<br>
    puoi tu de' Teucri abbandonar l'altera<br>
    città che tanti già ne costa affanni?<br>
    Per dio! nol dire, dagli Achei non s'oda<br>
    questo sermone, della bocca indegno<br>
    d'uom di senno e scettrato, e, qual tu sei,<br>
    di tante schiere capitano. Io primo<br>
    il tuo parer condanno. Arde la pugna,<br>
    e tu comandi che nel mar lanciate<br>
    sien le navi? Ciò fôra un far più certo<br>
    de' Troiani il vantaggio, e più sicuro<br>
    il nostro eccidio: perocché gli Achivi<br>
    in quell'opra assaliti, anzi che fermi<br>
    sostener l'inimico, al mar terranno<br>
    rivolto il viso, a' Teucri il tergo: e allora<br>
    vedrai funesto, o duce, il tuo consiglio.<br>
    Rispose Agamennón: La tua pungente<br>
    rampogna, Ulisse, mi ferì nel core.<br>
    Ma mia mente non è che lor malgrado<br>
    traggan le navi in mar gli Achivi; e s'ora<br>
    altri sa darne più pensato avviso,<br>
    sia giovine, sia veglio, io l'avrò caro.<br>
    Chi darallo n'è presso (il bellicoso<br>
    Tidìde ripigliò), né fia mestieri<br>
    cercarlo a lungo, se ascoltar vorrete,<br>
    né, perché d'anni inferïor vi sono,<br>
    con disdegno spregiarmi. Anch'io mi vanto<br>
    figlio d'illustre genitor, del prode<br>
    Tidèo, di Cadmo nel terren sepolto.<br>
    Portèo tre figli generò dell'alta<br>
    Calidone abitanti e di Pleurone,<br>
    Agrio, Mela ed Enèo, tutti d'egregio<br>
    valor, ma tutti li vincea di molto<br>
    il cavaliero Enèo padre al mio padre.<br>
    Ivi egli visse; ma da' numi astretto<br>
    a gir vagando il padre mio, sua stanza<br>
    pose in Argo, e d'Adrasto a moglie tolse<br>
    una figlia; e signor di ricchi alberghi<br>
    e di campi frugiferi per molte<br>
    file di piante ombrosi, e di fecondo<br>
    copioso gregge, a tutti ancor gli Argivi<br>
    ei sovrastava nel vibrar dell'asta.<br>
    Conte vi sono queste cose, io penso,<br>
    tutte vere; e sapendomi voi quindi<br>
    nato di sangue generoso, a vile<br>
    non terrete il mio retto e franco avviso.<br>
    Orsù, crudel necessità ne spinge.<br>
    Al campo adunque, tuttoché feriti;<br>
    e perché piaga a piaga non s'aggiunga,<br>
    fuor di tiro si resti, ma propinqui<br>
    sì, che possiamo gl'indolenti almeno<br>
    incitar coll'aspetto e colla voce.<br>
    Piacque il consiglio, e s'avvïâr precorsi<br>
    dal re supremo Agamennón. Li vide<br>
    Nettunno, e tolte di guerrier canuto<br>
    le sembianze, e per mano preso l'Atride,<br>
    fe' dal labbro volar queste parole:<br>
    Atride, or sì che degli Achei la strage<br>
    e la fuga gioir fa la crudele<br>
    alma d'Achille, poiché tutto l'ira<br>
    gli tolse il senno. Oh possa egli in mal punto<br>
    perire, e d'onta ricoprirlo un Dio!<br>
    Ma tutti a te non sono irati i numi,<br>
    e de' Teucri vedrai di nuovo i duci<br>
    empir di polve il piano, e dalle tende<br>
    e dalle navi alla città fuggirsi.<br>
    Disse, e corse, e gridò quanto di nove<br>
    o dieci mila combattenti alzarse<br>
    potrìa, nell'atto d'azzuffarsi, il grido:<br>
    tanto fu l'urlo che dal vasto petto<br>
    l'Enosigèo mandò. Risurse in seno<br>
    degli Achei la fortezza a quella voce,<br>
    e il desìo di pugnar senza riposo.<br>
    Su le vette d'Olimpo in aureo trono<br>
    sedea Giuno, e di là visto il divino<br>
    suo cognato e fratel che in gran faccenda<br>
    per la pugna scorrea, gioinne in core.<br>
    Sovra il giogo maggior scòrse ella poscia<br>
    dell'irrigua di fonti Ida seduto<br>
    l'abborrito consorte; e in suo pensiero<br>
    l'augusta Diva a ruminar si mise<br>
    d'ingannarlo una via. Calarsi all'Ida<br>
    in tutto il vezzo della sua persona,<br>
    infiammarlo d'amor, trarlo rapito<br>
    di sua beltà nelle sue braccia, e dolce<br>
    nelle palpebre e nell'accorta mente<br>
    insinuargli il sonno, ecco il partito<br>
    che le parve il miglior. Tosto al regale<br>
    suo talamo s'avvìa, che a lei l'amato<br>
    figlio Vulcano fabbricato avea<br>
    con salde porte, e un tal serrame arcano<br>
    che aperto non l'avrebbe iddio veruno.<br>
    Entrovvi: e chiusa la lucente soglia,<br>
    con ambrosio licor tutto si terse<br>
    pria l'amabile corpo, e d'oleosa<br>
    essenza l'irrigò, divina essenza<br>
    fragrante sì che negli eterni alberghi<br>
    del Tonante agitata e cielo e terra<br>
    d'almo profumo rïempìa. Ciò fatto,<br>
    le belle chiome al pettine commise,<br>
    e di sua mano intorno all'immortale<br>
    augusto capo le compose in vaghi<br>
    ondeggianti cincinni. Indi il divino<br>
    peplo s'indusse, che Minerva avea<br>
    con grand'arte intessuto, e con aurate<br>
    fulgide fibbie assicurollo al petto.<br>
    Poscia i bei fianchi d'un cintiglio a molte<br>
    frange ricinse, e ai ben forati orecchi<br>
    i gemmati sospese e rilucenti<br>
    suoi ciondoli a tre gocce. Una leggiadra<br>
    e chiara come sole intatta benda<br>
    dopo questo la Diva delle Dive<br>
    si ravvolse alla fronte. Al piè gentile<br>
    alfin legossi i bei coturni, e tutte<br>
    abbigliate le membra uscì pomposa,<br>
    ed in disparte Venere chiamata,<br>
    così le disse: Mi sarai tu, cara,<br>
    d'una grazia cortese? o meco irata,<br>
    perch'io gli Achivi, e tu li Teucri aiti,<br>
    negarmela vorrai? - Parla, rispose<br>
    l'alma figlia di Giove: il tuo desire<br>
    manifestami intero, o veneranda<br>
    Saturnia Giuno. Mi comanda il core<br>
    di far tutto (se il posso, e se pur lice)<br>
    il tuo voler, qual sia. - Dammi, riprese<br>
    la scaltra Giuno, l'amoroso incanto<br>
    che tutti al dolce tuo poter suggetta<br>
    i mortali e gli Dei. Dell'alma terra<br>
    ai fini estremi a visitar men vado<br>
    l'antica Teti e l'Oceàn de' numi<br>
    generator, che présami da Rea,<br>
    quando sotto la terra e le profonde<br>
    voragini del mar di Giove il tuono<br>
    precipitò Saturno, mi nudriro<br>
    ne' lor soggiorni, e m'educâr con molta<br>
    cura ed affetto. A questi io vado, e solo<br>
    per ricomporne una difficil lite<br>
    ond'ei da molto a gravi sdegni in preda<br>
    e di letto e d'amor stansi divisi.<br>
    Se con parole ad acchetarli arrivo<br>
    e a rannodarne i cuori, io mi son certa<br>
    che sempre avranmi e veneranda e cara.<br>
    E l'amica del riso Citerèa,<br>
    Non lice, replicò, né dêssi a quella<br>
    che del tonante Iddio dorme sul petto,<br>
    far di quanto ella vuol niego veruno.<br>
    Disse; e dal seno il ben trapunto e vago<br>
    cinto si sciolse, in che raccolte e chiuse<br>
    erano tutte le lusinghe. V'era<br>
    d'amor la voluttà, v'era il desire<br>
    e degli amanti il favellìo segreto,<br>
    quel dolce favellìo ch'anco de' saggi<br>
    ruba la mente. In man gliel pose, e disse:<br>
    Prendi questo mio cinto in che si chiude<br>
    ogni dolcezza, prendilo, e nel seno<br>
    lo ti nascondi, e tornerai, lo spero,<br>
    tutte ottenute del tuo cor le brame.<br>
    L'alma Giuno sorrise, e di contento<br>
    lampeggiando i grand'occhi in quel sorriso,<br>
    lo si ripose in seno. Alle paterne<br>
    stanze Ciprigna incamminossi: e Giuno<br>
    frettolosa lasciò l'olimpie cime,<br>
    e la Pïeria sorvolando e i lieti<br>
    emazii campi, le nevose vette<br>
    varcò de' tracii monti, e non toccava<br>
    col piè santo la terra. Indi dell'Ato<br>
    superate le rupi, all'estuoso<br>
    Ponto discese, e nella sacra Lenno,<br>
    di Toante città, rattenne il volo.<br>
    Ivi al fratello della Morte, al Sonno<br>
    n'andò, lo strinse per la mano, e disse:<br>
    Sonno, re de' mortali e degli Dei,<br>
    s'unqua mi festi d'un desìo contenta,<br>
    or n'è d'uopo, e saprotti eterno grado.<br>
    Tosto ch'io l'abbia fra mie braccia avvinto,<br>
    m'addormenta di Giove, amico Dio,<br>
    le fulgide pupille: ed io d'un seggio<br>
    d'auro incorrotto ti farò bel dono,<br>
    che lavoro sarà maraviglioso<br>
    del mio figlio Vulcan, col suo sgabello<br>
    su cui si posi a mensa il tuo bel piede.<br>
    Saturnia Giuno, veneranda Dea,<br>
    rispose il Sonno, agevolmente io posso<br>
    ogni altro iddio sopir, ben anche i flutti<br>
    del gran fiume Oceàn di tutte cose<br>
    generatore; ma il Saturnio Giove<br>
    né il toccherò né il sopirò, se tanto<br>
    non comanda egli stesso. I tuoi medesmi<br>
    cenni di questo m'assennâr quel giorno<br>
    ch'Ercole il suo gran figlio, Ilio distrutto,<br>
    navigava da Troia. Io su la mente<br>
    dolce mi sparsi dell'Egìoco Giove,<br>
    e l'assopii. Tu intanto in tuo segreto<br>
    macchinando al suo figlio una ruina,<br>
    di fieri venti sollevasti in mare<br>
    una negra procella, e lui svïando<br>
    dal suo cammin, spingesti a Coo, da tutti<br>
    i suoi cari lontano. Arse di sdegno<br>
    destatosi il Tonante, e per l'Olimpo<br>
    scompigliando i Celesti, in cerca andava<br>
    di me fra tutti, e avrìa dal ciel travolto<br>
    me meschino nel mar, se l'alma Notte,<br>
    de' numi domatrice e de' mortali,<br>
    non mi campava fuggitivo. Ei poscia<br>
    per lo rispetto della bruna Diva<br>
    placossi. E salvo da quel rischio appena<br>
    vuoi che con esso a perigliarmi io torni?<br>
    Di periglio che parli? e di che temi?<br>
    gli rispose Giunon; forse t'avvisi<br>
    che al par del figlio, per cui sdegno il prese,<br>
    Giove i Teucri protegga? Or via, mi segui,<br>
    ch'io la minore delle Grazie in moglie<br>
    ti darò, la vezzosa Pasitèa,<br>
    di cui so che sei vago e sempre amante.<br>
    Giuralo per la sacra onda di Stige,<br>
    tutto in gran giubilìo ripiglia il Sonno;<br>
    e l'alma terra d'una man, coll'altra<br>
    tocca del mar la superficie, e quanti<br>
    stansi intorno a Saturno inferni Dei<br>
    testimoni ne sian, che mia consorte<br>
    delle Grazie farai la più fanciulla,<br>
    la gentil Pasitèa cui sempre adoro.<br>
    Disse; e conforme a quel desir giurava<br>
    la bianca Diva, e i sotterranei numi<br>
    tutti invocava che Titani han nome.<br>
    Fatto il gran sacramento, abbandonaro<br>
    d'Imbro e di Lenno le cittadi, e cinti<br>
    di densa nebbia divorâr la via.<br>
    D'Ida altrice di belve e di ruscelli<br>
    giunti alla falda, uscîr della marina<br>
    alla punta Lettèa. Preser leggieri<br>
    del monte la salita, e della selva<br>
    sotto i lor passi si scotea la cima.<br>
    Ivi il Sonno arrestossi, e per celarsi<br>
    di Giove agli occhi un alto abete ascese,<br>
    che sovrana innalzava al ciel la cima.<br>
    Quivi s'ascose tra le spesse fronde<br>
    in sembianza d'arguto augel montano<br>
    che noi Cimindi, e noman Calci i numi.<br>
    Con sollecito piede intanto Giuno<br>
    il Gàrgaro salìa. La vide il sommo<br>
    delle tempeste adunatore, e pronta<br>
    al cor gli corse l'amorosa fiamma,<br>
    siccome il dì che de' parenti al guardo<br>
    sottrattisi gustâr commisti insieme<br>
    la furtiva d'amor prima dolcezza.<br>
    Si fece incontro alla consorte, e disse:<br>
    Giuno, a che vieni dall'Olimpo, e senza<br>
    cocchio e destrieri? - E a lui la scaltra: Io vado<br>
    dell'alma terra agli ultimi confini<br>
    a visitar de' numi il genitore<br>
    Oceano e Teti, che ne' loro alberghi<br>
    con grande cura m'educâr fanciulla.<br>
    Vado a comporne la discordia: ei sono<br>
    e di letto e d'amor per ire acerbe<br>
    da gran tempo divisi. Alle radici<br>
    d'Ida lasciati ho i miei destrier che ratta<br>
    su la terra e sul mar mi porteranno.<br>
    Or qui vengo per te, ché meco irarti<br>
    non dovessi tu poi se taciturna<br>
    del vecchio iddio n'andassi alla magione.<br>
    Altra volta v'andrai, Giove rispose:<br>
    Or si gioisca in amoroso amplesso;<br>
    ché né per donna né per Dea giammai<br>
    mi si diffuse in cor fiamma sì viva:<br>
    non quando per la sposa Issïonèa,<br>
    che Piritòo, divin senno, produsse,<br>
    arsi d'amor, non quando alla gentile<br>
    figlia d'Acrisio generai Persèo,<br>
    prestantissimo eroe, né quando Europa<br>
    del divin Radamanto e di Minosse<br>
    padre mi fece. Né le due di Tebe<br>
    beltà famose Sèmele ed Alcmena,<br>
    d'Ercole questa genitrice, e quella<br>
    di Bacco dei mortali allegratore;<br>
    né Cerere la bionda, né Latona,<br>
    né tu stessa giammai, siccome adesso,<br>
    mi destasti d'amor tanto disìo.<br>
    E l'ingannevol Diva: Oh che mai parli,<br>
    importuno! Ascoltar vuoi tu d'amore<br>
    le fantasie qui d'Ida in su le vette<br>
    dove tutto si scorge? E se qualcuno<br>
    degli Dei ne mirasse, e agli altri Eterni<br>
    conto lo fêsse, rïentrar nel cielo<br>
    con che fronte ardirei? Ciò fôra indegno.<br>
    Pur se vera d'amor brama ti punge,<br>
    al talamo n'andiam, che il tuo diletto<br>
    figlio Vulcan ti fabbricò di salde<br>
    porte; e quivi di me fa il tuo volere.<br>
    Né d'uom mortale né d'iddio veruno<br>
    lo sguardo ne vedrà, Giove riprese.<br>
    Diffonderotti intorno un'aurea nube<br>
    tal che per essa né del Sol pur anco<br>
    la vista passerà quantunque acuta.<br>
    Disse, ed in grembo alla consorte il figlio<br>
    di Saturno s'infuse: e l'alma terra<br>
    di sotto germogliò novelle erbette<br>
    e il rugiadoso loto e il fior di croco<br>
    e il giacinto, che in alto li reggea<br>
    soffice e folto. Qui corcârsi, e densa<br>
    li ricopriva una dorata nube<br>
    che lucida piovea dolce rugiada.<br>
    Sul Gargaro così queto dormìa<br>
    Giove in braccio alla Dea, preda d'amore<br>
    e del soave Sonno che veloce<br>
    corse alle navi ad avvisarne il nume<br>
    scotitor della Terra; e a lui venuto,<br>
    con presto favellar, T'affretta, ei disse,<br>
    a soccorrer gli Achivi, o re Nettunno,<br>
    e almen per poco vincitor li rendi<br>
    finché Giove si dorme. Io lo ricinsi<br>
    d'un tener sopor mentre ingannato<br>
    dalla consorte in seno le riposa.<br>
    Sparve il Sonno, ciò detto, e de' mortali<br>
    su l'altere città l'ali distese.<br>
    Allor Nettunno d'aitar bramoso<br>
    più che prima gli Achei, diessi nel mezzo<br>
    alle file di fronte, alto gridando:<br>
    Achivi, lascerem di Priamo al figlio<br>
    noi dunque il vanto di novel trïonfo,<br>
    e la gloria d'averne arse le navi?<br>
    Ei certo lo si crede, e vampo mena,<br>
    perché d'Achille neghittosa è l'ira.<br>
    Ma d'Achille non fia molto il bisogno,<br>
    se noi far opra delle man sapremo,<br>
    e alternarci gli aiuti. Or su, concordi<br>
    seguiam tutti il mio detto. I più sicuri<br>
    e grandi scudi, che nel campo sièno,<br>
    imbracciamo, e copriam de' più lucenti<br>
    elmi le teste, e le più lunghe picche<br>
    strette in pugno, marciam: io vi precedo,<br>
    né per forte ch'ei sia l'audace Ettorre,<br>
    l'impeto nostro sosterrà. Chïunque<br>
    è guerrier valoroso, e di leggiero<br>
    scudo si copre, al men valente il ceda,<br>
    e allo scudo maggior sottentri ei stesso.<br>
    Obbedîr tutti al cenno. I re medesmi<br>
    Tidìde, Ulisse e Agamennón, sprezzate<br>
    le lor ferite, in ordinanza a gara<br>
    ponean le schiere, e via dell'armi il cambio<br>
    per le file facean; le forti al forte,<br>
    al peggior le peggiori. E poiché tutti<br>
    di lucido metallo la persona<br>
    ebber coverta, s'avvïâr. Nettunno<br>
    li precorrea, nella robusta mano<br>
    sguäinata portandosi una lunga<br>
    orrenda spada che parea di Giove<br>
    la folgore, e mettea nel cor paura.<br>
    Misero quegli che la scontra in guerra!<br>
    Dall'altra parte il troian duce i suoi<br>
    pone ei pure in procinto, e senza indugio<br>
    l'illustre Ettorre ed il ceruleo Dio,<br>
    l'uno i Greci incorando e l'altro i Teucri<br>
    una fiera attaccâr pugna crudele.<br>
    Gonfiasi il mare, e i padiglioni innonda<br>
    e gli argivi navigli, e con immenso<br>
    clamor si viene delle schiere al cozzo.<br>
    Non così la marina onda rimugge<br>
    dal tracio soffio flagellata al lido;<br>
    non così freme il foco alla montagna<br>
    quando va furibondo a divorarsi<br>
    l'arida selva; né d'eccelsa quercia<br>
    rugge sì fiero fra le chiome il vento,<br>
    come orrende de' Teucri e degli Achei<br>
    nell'assalirsi si sentìan le grida.<br>
    Contro Aiace, che voltagli la fronte,<br>
    scaglia Ettorre la lancia, e lo colpisce<br>
    ove del brando e dello scudo il doppio<br>
    balteo sul petto si distende; e questo<br>
    dal colpo lo salvò. Visto uscir vano<br>
    Ettore il telo, di rabbia fremendo<br>
    in securo fra' suoi si ritraea.<br>
    Mentr'ei recede, il gran Telamonìde<br>
    ad un sasso, de' molti che ritegno<br>
    delle navi giacean sparsi pel campo<br>
    de' combattenti al piè, dato di piglio,<br>
    l'avventò, lo rotò come palèo,<br>
    e sul girone dello scudo al petto<br>
    l'avversario ferì. Con quel fragore<br>
    che dal foco di Giove fulminata<br>
    giù ruina una quercia, e grave intorno<br>
    del grave zolfo si diffonde il puzzo:<br>
    l'arator, che cadersi accanto vede<br>
    la folgore tremenda, imbianca e trema:<br>
    così stramazza Ettòr; l'asta abbandona<br>
    la man, ma dietro gli va scudo ed elmo,<br>
    e rimbombano l'armi sul caduto.<br>
    V'accorsero con alti urli gli Achei,<br>
    strascinarlo sperandosi, e di strali<br>
    lo tempestando; ma nessun ferirlo<br>
    potéo, ché ratti gli fêr serra intorno<br>
    i più valenti, Enea, Polidamante,<br>
    Agènore, e de' Licii il condottiero<br>
    Sarpedonte con Glauco, e nulla in somma<br>
    de' suoi l'abbandonò, ch'altri gli scudi<br>
    gli anteposero, e lunge altri dall'armi<br>
    l'asportâr su le braccia a' suoi veloci<br>
    destrier che fuori della pugna a lui<br>
    tenea pronti col cocchio il fido auriga.<br>
    Volâr questi, e portâr l'eroe gemente<br>
    verso l'alta città; ma giunti al guado<br>
    del vorticoso Xanto, ameno fiume<br>
    generato da Giove, ivi dal carro<br>
    posârlo a terra, gli spruzzâr di fresca<br>
    onda la fronte, ed ei rinvenne, e aperte<br>
    girò le luci intorno, e sui ginocchi<br>
    suffulto vomitò sangue dal petto.<br>
    Ma di nuovo all'indietro in sul terreno<br>
    riversossi; e coll'alma ancor dal colpo<br>
    doma oscurârsi all'infelice i lumi.<br>
    Gli Achei, veduto uscir dal campo Ettorre,<br>
    si fêr più baldi addosso all'inimico,<br>
    e primo Aiace d'Oilèo d'assalto<br>
    Satnio ferì, che Naïde gentile<br>
    ad Enopo pastor lungo il bel fiume<br>
    Satnïoente partorito avea.<br>
    Lo colpì coll'acuta asta il veloce<br>
    Oilìde nel lombo; ei resupino<br>
    si versò nella polve, e intorno a lui<br>
    più che mai fiera si scaldò la zuffa.<br>
    A vendicar l'estinto oltre si spinge<br>
    Polidamante, e tale a Protenorre,<br>
    figliuol d'Arëilìco, un colpo libra,<br>
    che tutto la gagliarda asta gli passa<br>
    l'omero destro. Ei cadde, e il suol sanguigno<br>
    colla palma ghermì. Sovra il caduto<br>
    menò gran vanto il vincitor, gridando:<br>
    Dalla man del magnanimo Pantìde<br>
    non uscì, parmi, indarno il telo, e certo<br>
    lo raccolse nel corpo un qualche Acheo<br>
    che appoggiato a quell'asta or scende a Pluto.<br>
    Ferì gli Achivi di dolor quel vanto;<br>
    più che tutti ferì l'alma del grande<br>
    Telamonìde, al cui fianco caduto<br>
    era quel prode. E tosto al borïoso,<br>
    che indietro si traea, la folgorante<br>
    asta scagliò. Polidamante a tempo<br>
    schivò la morte con un salto obliquo;<br>
    e ricevella (degli Dei tal era<br>
    l'aspro decreto) l'antenòreo figlio<br>
    Archìloco. Lo colse il fatal ferro<br>
    alla vertebra estrema, ove nel collo<br>
    s'innesta il capo, e ne precise il doppio<br>
    tendine. Ei cadde, e del meschin la testa,<br>
    colla bocca davanti e le narici,<br>
    prima a terra n'andò, che la persona.<br>
    Alto allora a quel colpo Aiace esclama:<br>
    Polidamante, oh! guarda, e dinne il vero,<br>
    non val egli Protènore quest'altro<br>
    ch'io qui posi a giacer? Ned ei mi sembra<br>
    mica de' vili, né d'ignobil seme,<br>
    ma d'Antènore un figlio, o suo germano;<br>
    sì n'ha l'impronta della razza in viso.<br>
    Così parlava infinto, conoscendo<br>
    ben ei l'ucciso. Addolorârsi i Teucri;<br>
    ma del fratello vindice Acamante<br>
    a Pròmaco beòzio, che l'estinto<br>
    traea pe' piedi, fulminò di lancia<br>
    tale un sùbito colpo, che lo stese.<br>
    Alto allor grida l'uccisor superbo:<br>
    O voi guerrieri da balestra, e forti<br>
    sol di minacce! e voi pur anco, Argivi,<br>
    morderete la polve, e non saremo<br>
    noi soli al lutto. Dalla mia man domo<br>
    mirate di che sonno or dorme il vostro<br>
    Pròmaco, e paga del fratello mio<br>
    tosto lo sconto! Perciò preghi ognuno<br>
    di lasciar dopo sé vendicatore<br>
    di sua morte un fratel nel patrio tetto.<br>
    Destò quel vanto negli Achei lo sdegno:<br>
    sovra ogni altro crucciossi il bellicoso<br>
    Penelèo. Si scagliò questi con ira<br>
    contro Acamante che del re l'assalto<br>
    non attese; ed il colpo a lui diretto<br>
    Ilïonèo percosse, unica prole<br>
    di Forbante che ricco era di molto<br>
    gregge; e Mercurio, che d'assai l'amava,<br>
    di dovizie fra' Troi l'avea cresciuto.<br>
    Il colse Penelèo sotto le ciglia<br>
    dell'occhio alla radice, e la pupilla<br>
    schizzandone passar l'asta gli fece<br>
    via per l'occhio alla nuca. Ilïonèo<br>
    assiso cadde colle man distese:<br>
    ma stretta Penelèo l'acuta spada,<br>
    gli recise le canne, e il mozzo capo,<br>
    coll'elmo e l'asta ancor nell'occhio infissa,<br>
    gli mandò nella polve. Indi l'alzando<br>
    languente in cima alla picca e cadente<br>
    come lasso papavero, ai nemici<br>
    lo mostra, e altero esclama: In nome mio<br>
    dite, o Teucri, del chiaro Ilïonèo<br>
    ai genitor, che per la casa innalzino<br>
    il funebre ulular, da che né pure<br>
    di Pròmaco, figliuol d'Alegenorre,<br>
    la consorte potrà del caro aspetto<br>
    del marito gioir quando da Troia<br>
    farem ritorno alle paterne rive.<br>
    Sì disse, e tutti impallidîr di tema,<br>
    e col guardo ciascun giva cercando<br>
    di salvarsi una via. Celesti Muse,<br>
    or voi ne dite chi primier le spoglie<br>
    cruente riportò, poi che agli Achivi<br>
    fe' piegar la vittoria il re Nettunno.<br>
    Primiero Aiace Telamònio uccise<br>
    de' forti Misii il duce Irzio Girtìde;<br>
    Antìloco spogliò Falce e Mermèro:<br>
    da Merïon fu spento Ippozïone<br>
    con Mori: a Protoone e Perifete<br>
    Teucro diè morte: Menelao nel ventre<br>
    Iperènore colse, e dalla piaga<br>
    tutte ad un tempo uscîr le lacerate<br>
    intestina e la vita. Altri più molti<br>
    ne spense Aiace d'Oilèo; ché nullo<br>
    ratto al paro di lui gli spaventati<br>
    fuggitivi inseguìa, quando ne' petti<br>
    della fuga il terror Giove mettea.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade13.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade15.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
