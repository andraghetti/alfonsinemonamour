<!-- saved from url=(0022)http://internet.e-mail -->
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Decimoquinto</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade14.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade16.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Decimoquinto</strong></font></p>
    <p align="center">Ma poiché il vallo superaro e il fosso,<br>
    con molta di lor strage, i fuggitivi<br>
    nel viso smorti di terror fermârsi<br>
    ai vôti cocchi; e Giove in quel momento<br>
    sull'Ida risvegliossi accanto a Giuno.<br>
    Surse, stette, e gli Achei vide e i Troiani,<br>
    questi incalzati, e quei coll'aste a tergo<br>
    incalzanti, e tra loro il re Nettunno.<br>
    Vide altrove prostrato Ettore, e intorno<br>
    stargli i compagni addolorati, ed esso<br>
    del sentimento uscito, e dall'anelo<br>
    petto a gran pena traendo il respiro<br>
    nero sangue sboccar; ché non l'avea<br>
    certo il più fiacco degli Achei percosso.<br>
    Pietà sentinne nel vederlo il padre<br>
    de' mortali e de' numi, e con obliquo<br>
    terribil occhio guatò Giuno, e disse:<br>
    Scaltra malvagia, la sottil tua frode<br>
    dalla pugna cessar fe' il divo Ettorre,<br>
    e i Troiani fuggir. Non so perch'io<br>
    or non t'afferri, e col flagel non faccia<br>
    a te prima saggiar del dolo il frutto.<br>
    E non rammenti il dì ch'ambe le mani<br>
    d'aureo nodo infrangibile t'avvinsi,<br>
    e alla celeste volta con due gravi<br>
    incudi al piede penzolon t'appesi?<br>
    Fra l'atre nubi nell'immenso vôto<br>
    tu pendola ondeggiavi, e per l'eccelso<br>
    Olimpo ne fremean di rabbia i Numi,<br>
    ma sciorti non potean; ché qual di loro<br>
    afferrato io m'avessi, giù dal cielo<br>
    l'avrei travolto semivivo in terra.<br>
    Né ciò tutto quetava ancor la bile<br>
    che mi bollìa nel cor, quando, commosse<br>
    d'Ercole a danno le procelle e i venti,<br>
    tu pel mar l'agitasti, e macchinando<br>
    la sua rovina lo svïasti a Coo,<br>
    donde io salvo poi trassi il travagliato<br>
    figlio, e in Argo il raddussi. Ora di queste<br>
    cose ben io farò che ti sovvegna,<br>
    onde svezzarti dagl'inganni, e tutto<br>
    il pro mostrarti de' tuoi falsi amplessi.<br>
    Raccapricciò d'orror la veneranda<br>
    Giuno a que' detti; e, Il ciel, la terra attesto<br>
    (diessi a gridare) e il sotterraneo Stige,<br>
    che degli Eterni è il più tremendo giuro,<br>
    ed il sacro tuo capo, e l'illibato<br>
    d'ogni spergiuro marital mio letto:<br>
    se agli Achivi soccorse e nocque ai Teucri<br>
    il re Nettunno, non fu mio consiglio,<br>
    ma del suo cor spontaneo moto, e pièta<br>
    de' mal condotti Argivi. Esorterollo<br>
    anzi io stessa a recarsi, ovunque il chiami,<br>
    terribile mio sire, il tuo comando.<br>
    Sorrise Giove, e replicò: Se meco<br>
    nel senato de' numi, augusta Giuno,<br>
    in un solo voler consentirai,<br>
    consentiravvi (e sia diversa pure<br>
    la sua mente) ben tosto anco Nettunno.<br>
    Or tu, se brami che per prova io vegga<br>
    sincero il tuo parlar, rimonta in cielo,<br>
    e qua m'invìa sull'Ida Iri ed Apollo.<br>
    Iri nel campo degli Achei discesa<br>
    a Nettunno farà l'alto precetto<br>
    d'abbandonar la pugna, e di tornarsi<br>
    ai marini soggiorni. Apollo all'armi<br>
    Ettore desterà, novello in petto<br>
    spirandogli vigor, sì che sanato<br>
    d'ogni dolore fra gli Achei di nuovo<br>
    sparga la vile paurosa fuga,<br>
    e gl'incalzi così che fra le navi<br>
    cadan, fuggendo, del Pelìde Achille.<br>
    Questi allor nella pugna il suo diletto<br>
    Patroclo manderà, che morta in campo<br>
    molta nemica gioventù col divo<br>
    mio figlio Sarpedon, morto egli stesso<br>
    cadrà, prostrato dall'ettòrea lancia.<br>
    Dell'ucciso compagno irato Achille<br>
    spegnerà l'uccisore, e da quel punto<br>
    farò che sempre sian respinti i Teucri,<br>
    finché per la divina arte di Palla<br>
    il superbo Ilïon prendan gli Achei.<br>
    Né l'ire io deporrò, né che veruno<br>
    degli Dei qui l'argive armi soccorra<br>
    sosterrò, se d'Achille in pria non veggo<br>
    adempirsi il desìo. Così promisi,<br>
    e le promesse confermai col cenno<br>
    del mio capo quel dì che i miei ginocchi<br>
    Teti abbracciando, d'onorar pregommi<br>
    coll'eccidio de' Greci il suo gran figlio.<br>
    Disse, e la Diva dalle bianche braccia<br>
    obbedïente dall'idèa montagna<br>
    all'Olimpo salì. Colla prestezza<br>
    con che vola il pensier del vïatore,<br>
    che scorse molte terre le rïanda<br>
    in suo secreto, e dice: Io quella riva,<br>
    io quell'altra toccai: colla medesma<br>
    rattezza allor la veneranda Giuno<br>
    volò dall'Ida sull'eccelso Olimpo,<br>
    e sopravvenne agl'Immortali, accolti<br>
    nelle stanze di Giove. Alzârsi i numi<br>
    tutti al vederla, e coll'ambrosie tazze<br>
    l'accolsero festosi. Ella, negletta<br>
    ogni altra offerta, la man porse al nappo<br>
    appresentato dalla bella Temi<br>
    che primiera a incontrar corse la Dea,<br>
    così dicendo: Perché riedi, o Giuno?<br>
    Tu ne sembri atterrita. Il tuo consorte<br>
    n'è forse la cagion? - Non dimandarlo,<br>
    Giuno rispose. Quell'altero e crudo<br>
    suo cor tu stessa già conosci, o Diva.<br>
    Presiedi ai nostri almi convivii, e tosto<br>
    qui con tutti i Celesti udrai di Giove<br>
    gli aspri comandi che per mio parere<br>
    de' mortali fra poco e degli Dei<br>
    le liete mense cangeranno in lutto.<br>
    Tacque, e s'assise. Contristârsi in cielo<br>
    i Sempiterni; e Giuno un cotal riso<br>
    a fior di labbro aprì, ma su le nere<br>
    ciglia la fronte non tornò serena.<br>
    Ruppe alfin disdegnosa in questi detti:<br>
    Oh, noi dementi! Inetta è la nostr'ira<br>
    contra Giove, o Celesti, e il faticarci<br>
    con parole a frenarlo o colla forza<br>
    è vana impresa. Assiso egli sull'Ida<br>
    né gli cale di noi né si rimove<br>
    dal suo proposto, ché gli Eterni tutti<br>
    di fortezza ei si vanta e di possanza<br>
    immensamente superar. Soffrite<br>
    quindi in pace ogni mal che più gli piaccia<br>
    inviarvi a ciascuno. E a Marte, io credo,<br>
    il suo già tocca: Ascàlafo, il più caro<br>
    d'ogni mortale al poderoso iddio<br>
    che proprio sangue lo confessa, è spento.<br>
    Si batté colle palme la robusta<br>
    anca Gradivo, e in suon d'alto dolore<br>
    gridò: Del cielo cittadini eterni,<br>
    non mi vogliate condannar, s'io scendo<br>
    l'ucciso figlio a vendicar, dovesse<br>
    steso fra' morti il fulmine di Giove<br>
    là tra il sangue gittarmi e tra la polve.<br>
    Disse; e alla Fuga impose e allo Spavento<br>
    d'aggiogargli i destrieri; e di fiammanti<br>
    armi egli stesso si vestiva. E allora<br>
    di ben altro furor contro gli Dei<br>
    di Giove acceso si sarebbe il core,<br>
    se per tutti i Celesti impaurita<br>
    non si spiccava dal suo trono, e ratta<br>
    fuor delle soglie non correa Minerva<br>
    a strappargli di fronte il rilucente<br>
    elmo, e lo scudo dalle spalle: e a forza<br>
    toltagli l'asta dalla man gagliarda,<br>
    la ripose, e il garrì: Cieco furente,<br>
    tu se' perduto. Per udir non hai<br>
    tu più dunque gli orecchi, e in te col senno<br>
    spento è pure il pudor? Dell'alma Giuno,<br>
    ch'or vien da Giove, non intendi i detti?<br>
    Vuoi tu forse, insensato, esser costretto<br>
    a ritornarti doloroso al cielo,<br>
    fatto di molti mali un rio guadagno,<br>
    e creata a noi tutta alta sciagura?<br>
    Perciocché, de' Troiani e degli Achei<br>
    abbandonate le contese, ei tosto<br>
    risalendo all'Olimpo, in iscompiglio<br>
    metterà gl'Immortali, ed afferrando<br>
    l'un dopo l'altro, od innocenti o rei,<br>
    noi tutti punirà. Del figlio adunque<br>
    la vendetta abbandona, io tel comando:<br>
    ch'altri di lui più prodi o già periro<br>
    o periranno. Involar tutta a morte<br>
    de' mortali la schiatta è dura impresa.<br>
    Sì dicendo, al suo seggio il vïolento<br>
    Dio ricondusse. Fuor dell'auree soglie<br>
    Giuno intanto a sé chiama Apollo ed Iri<br>
    la messaggiera, e lor presta sì parla:<br>
    Ite, Giove l'impon, veloci all'Ida;<br>
    arrivati colà fissate il guardo<br>
    in quel volto, e ne fate ogni volere.<br>
    Ciò detto, indietro ritornò l'augusta<br>
    Giuno, e di nuovo si compose in trono.<br>
    Quei mossero volando, e su l'altrice<br>
    di fontane e di belve Ida discesi,<br>
    di Saturno trovâr l'onniveggente<br>
    figlio sull'erto Gàrgaro seduto;<br>
    e circonfusa intorno il coronava<br>
    un'odorosa nube. Essi del grande<br>
    di nembi adunator giunti al cospetto,<br>
    fermârsi: e satisfatto egli del pronto<br>
    loro obbedir della consorte ai detti,<br>
    ad Iri in prima il favellar rivolto,<br>
    Va, disse, Iri veloce, e al re Nettunno<br>
    nunzia verace il mio comando esponi.<br>
    Digli che il campo ei lasci e la battaglia,<br>
    e al ciel si torni o al mar. Se il cenno mio<br>
    ribelle sprezzerà, pensi ben seco<br>
    se, benché forte, s'avrà cor che basti<br>
    a sostener l'assalto mio: ricordi<br>
    che primo io nacqui, e che di forza il vinco,<br>
    quantunque egli osi a me vantarsi eguale,<br>
    a me che tutti fo tremar gli Dei.<br>
    Obbedì la veloce Iri, e discese<br>
    dalle montagne idèe. Come sospinta<br>
    da fiato d'aquilon serenatore<br>
    dalle nubi talor vola la neve<br>
    o la gelida grandine: a tal guisa<br>
    d'Ilio sui campi con rapido volo<br>
    Iri calossi, e al divo Enosigèo<br>
    fattasi innanzi, così prese a dire:<br>
    Ceruleo Nume, messaggiera io vegno<br>
    dell'Egìoco signore. Ei ti comanda<br>
    d'abbandonar la pugna, e di far tosto<br>
    o agli alberghi celesti o al mar ritorno.<br>
    Se sprezzi il cenno, ed obbedir ricusi,<br>
    minaccia di venirne egli medesmo<br>
    teco a battaglia. Ti consiglia quindi<br>
    d'evitar le sue mani; e ti ricorda<br>
    ch'ei d'etade è maggiore e di fortezza,<br>
    quantunque egual vantarti oso tu sia<br>
    a lui che mette agli altri Dei terrore.<br>
    Arse d'ira Nettunno, e le rispose:<br>
    Ch'ei sia possente il so; ma sue parole<br>
    sono superbe, se forzar pretende<br>
    me suo pari in onor. Figli a Saturno<br>
    tre germani siam noi da Rea produtti,<br>
    primo Giove, io secondo, e terzo il sire<br>
    dell'Inferno Pluton. Tutte divise<br>
    fur le cose in tre parti, e a ciascheduno<br>
    il suo regno sortì. Diede la sorte<br>
    l'imperio a me del mar, dell'ombre a Pluto,<br>
    del cielo a Giove negli aerei campi<br>
    soggiorno delle nubi. Olimpo e Terra<br>
    ne rimaser comuni, e il sono ancora.<br>
    Non farò dunque il suo voler; si goda<br>
    pur la sua forza, ma si resti cheto<br>
    nel suo regno, né tenti or colla destra<br>
    come un vile atterrirmi. Alle fanciulle,<br>
    ai bamboli suoi figli il terror porti<br>
    di sue minacce, e meglio fia. Tra questi<br>
    almen si avrà chi a forza l'obbedisca.<br>
    Dio del mar, la veloce Iri soggiunse,<br>
    questa dunque vuoi tu che a Giove io rechi<br>
    dura e forte risposta? E raddolcirla<br>
    in parte almeno non vorrai? De' buoni<br>
    pieghevole è la mente; e chi primiero<br>
    nacque ha ministre, tu lo sai, l'Erinni.<br>
    Tu parli, o Diva, il ver, l'altro riprese:<br>
    e gran ventura è messaggier che avvisa<br>
    ciò che più monta. Ma di sdegno avvampa<br>
    il cor quand'egli minaccioso oltraggia<br>
    me suo pari di grado e di destino.<br>
    Pur questa volta porrò freno all'ira,<br>
    e cederò. Ma ben vo' dirti io pure<br>
    (e dal cor parte la minaccia mia),<br>
    se Giove, a mio dispetto e di Minerva<br>
    e di Giuno e d'Ermete e di Vulcano,<br>
    risparmierà dell'alto Ilio le torri,<br>
    né atterrarle vorrà, né darne intera<br>
    la vittoria agli Achei, sappia che questo<br>
    fia tra noi seme di perpetua guerra.<br>
    Lasciò, ciò detto, il campo e in mar s'ascose,<br>
    e ne sentiro la partenza in petto<br>
    i combattenti Achei. Si volse allora<br>
    Giove ad Apollo, e disse: Or vanne, o caro,<br>
    al bellicoso Ettòr. Lo scotitore<br>
    della terra evitando il nostro sdegno<br>
    fe' ritorno nel mar. Se ciò non era,<br>
    della pugna il rimbombo avrìa ferito<br>
    anche l'orecchio degl'inferni Dei<br>
    stanti intorno a Saturno. Ad ambedue<br>
    me' però torna che schivato egli abbia,<br>
    fatto più senno, di mie mani il peso;<br>
    perché senza sudor la non sarìa<br>
    certo finita. Or tu la fimbrïata<br>
    Egida imbraccia, e forte la percoti,<br>
    e spaventa gli Achei. Cura ti prenda,<br>
    o Saettante, dell'illustre Ettorre,<br>
    e tal ne' polsi valentìa gli metti,<br>
    ch'egli fino alle navi e all'Ellesponto<br>
    cacci in fuga gli Achivi. Allor la via<br>
    troverò che i fuggenti abbian respiro.<br>
    Obbedì pronto Apollo, e dall'idèa<br>
    cima disceso, simile a veloce<br>
    di colombi uccisor forte sparviero<br>
    de' volanti il più ratto, al generoso<br>
    Prïamide n'andò. Dal suol già surto<br>
    e risensato il nobile guerriero<br>
    sedea, ripresa degli astanti amici<br>
    la conoscenza: perocché, dal punto<br>
    che in lui di Giove s'arrestò la mente,<br>
    l'anelito cessato era e il sudore.<br>
    Stettegli innanzi il Saettante, e disse:<br>
    Perché lungi dagli altri e sì spossato,<br>
    Ettore siedi? e che dolor ti opprime?<br>
    E a lui con fioca e languida favella<br>
    di Priamo il figlio: Chi se' tu che vieni,<br>
    ottimo nume, a interrogarmi? Ignori<br>
    che il forte Aiace, mentre che de' suoi<br>
    alle navi io facea strage, mi colse<br>
    d'un sasso al petto, e tolsemi le forze?<br>
    Già l'alma errava su le labbra; e certo<br>
    di veder mi credetti in questo giorno<br>
    l'ombre de' morti e la magion di Pluto.<br>
    Fa cor, riprese il Dio: Giove ti manda<br>
    soccorritore ed assistente il sire<br>
    dell'aurea spada, Apolline. Son io<br>
    che te finor protessi e queste mura.<br>
    Or via, sveglia il valor de' numerosi<br>
    squadroni equestri, ed a spronar gli esorta<br>
    verso le navi i corridori. Io poscia<br>
    li precedendo spianerò lor tutta<br>
    la strada, e fugherò gli achivi eroi.<br>
    Disse, ed al duce una gran forza infuse.<br>
    Come destrier di molto orzo in riposo<br>
    alle greppie pasciuto, e nella bella<br>
    uso a lavarsi correntìa del fiume,<br>
    rotti i legami, per l'aperto corre<br>
    insuperbito, e con sonante piede<br>
    batte il terren; sul collo agita il crine,<br>
    alta estolle la testa, e baldanzoso<br>
    di sua bellezza, al pasco usato ei vola<br>
    ove amor d'erbe il chiama e di puledre:<br>
    tale, udita del Dio la voce, Ettorre<br>
    move rapidi i passi, inanimando<br>
    i cavalieri. Ma gli Achei, siccome<br>
    veltri e villani che un cornuto cervo<br>
    inseguono, o una damma a cui fa schermo<br>
    alto dirupo o densa ombra di bosco,<br>
    poiché lor vieta di pigliarla il fato;<br>
    se a lor grida s'affaccia in su la via<br>
    un barbuto leon colle sbarrate<br>
    mascelle orrende, incontanente tutti,<br>
    benché animosi, volgono le terga:<br>
    così agli Achei, che stretti infino allora<br>
    senza posa inseguito aveano i Teucri<br>
    colle lance ferendo e colle spade,<br>
    visto aggirarsi tra le file Ettorre,<br>
    cadde a tutti il coraggio. Allor si mosse<br>
    Toante Andremonìde, il più gagliardo<br>
    degli etòli guerrieri. Era costui<br>
    di saetta del par che di battaglia<br>
    a piè fermo perito, e degli Achivi<br>
    pochi in arringhe lo vincean, se gara<br>
    fra giovani nascea nella bell'arte<br>
    del diserto parlar. - Numi! qual veggo<br>
    gran prodigio? (dicea questo Toante)<br>
    Dalla Parca scampato, e di bel nuovo<br>
    risurto Ettorre! E speravam noi tutti<br>
    che per le man d'Aiace egli giacesse.<br>
    Certo qualcuno de' Celesti i giorni<br>
    preservò di costui, che molti al suolo<br>
    degli Achivi già stese, e molti ancora<br>
    ne stenderà, mi credo; ché non senza<br>
    l'altitonante Giove egli sì franco<br>
    alla testa de' Teucri è ricomparso.<br>
    Tutti adunque seguiamo il mio consiglio.<br>
    La turba ai legni si raccosti; e noi,<br>
    quanti del campo achivo i più valenti<br>
    ci vantiamo, stiam fermi e coll'alzate<br>
    aste vediam di repulsarlo. Io spero<br>
    che quantunque animoso, ei nella calca<br>
    entrar non ardirà di scelti eroi.<br>
    Disse, e tutti obbedîr volonterosi.<br>
    Ambo gli Aiaci e Teucro e Idomenèo<br>
    e Merïone e il marzïal Megète<br>
    convocando i migliori, in ordinanza<br>
    contro i Teucri ed Ettòr poser la pugna.<br>
    Verso le navi intanto s'avvïava<br>
    de' men forti la turba. Allor primieri<br>
    e serrati fêr impeto i Troiani.<br>
    Li precede a gran passi camminando<br>
    l'eccelso Ettorre, e lui precede Apollo,<br>
    che di nebbia i divini omeri avvolto<br>
    l'irta di fiocchi, orrenda, impetuosa<br>
    egida tiene, di Vulcano a Giove<br>
    ammirabile dono, onde tonando<br>
    i mortali atterrir. Con questa al braccio<br>
    guidava i Teucri il Dio contro gli Achei<br>
    che stretti insieme n'attendean lo scontro.<br>
    Surse allor d'ambe parti un alto grido.<br>
    Dai nervi le saette, e dalle mani<br>
    vedi l'aste volar, altre nel corpo<br>
    de' giovani guerrieri, altre nel mezzo,<br>
    pria che il corpo saggiar, piantarsi in terra<br>
    di sangue sitibonde. Infin che immota<br>
    tenne l'egida Apollo, egual fu d'ambe<br>
    parti il ferire ed il cader. Ma come<br>
    dritto guardando l'agitò con forte<br>
    grido sul volto degli Achei, gelossi<br>
    ne' lor petti l'ardire e la fortezza.<br>
    Qual di bovi un armento o un pieno ovile<br>
    incustodito, all'improvviso arrivo<br>
    di due belve notturne si scompiglia;<br>
    così gli Achivi costernârsi; e Apollo<br>
    fra lor spargeva lo spavento, i Teucri<br>
    esaltando ed Ettorre. Allor turbata<br>
    l'ordinanza, seguìa strage confusa.<br>
    Ettore Stichio uccide e Arcesilao,<br>
    questi a' Beozi capitano, e quegli<br>
    un compagno fedel del generoso<br>
    Menestèo. Per le man poscia d'Enea<br>
    Jaso cade e Medonte. Era Medonte<br>
    del divino Oilèo bastardo figlio<br>
    e d'Aiace fratel: ma morto avendo<br>
    un diletto german della matrigna<br>
    Erïopìde d'Oilèo mogliera,<br>
    dalla paterna terra allontanato<br>
    in Filace abitava. Attico duce<br>
    era Jaso, e figliuol detto venìa<br>
    del Bucolide Sfelo. A Mecistèo<br>
    Polidamante nelle prime file<br>
    tolse la vita; ad Echïon Polìte,<br>
    ed Agenore a Clònio. A Dëijòco,<br>
    tra quei di fronte in fuga volto, al tergo<br>
    vibra Paride l'asta e lo trafigge.<br>
    Mentre l'armi rapìan questi agli uccisi,<br>
    giù nell'irto di pali orrendo fosso<br>
    precipitando i fuggitivi Achei<br>
    d'ogni parte correan, dalla crudele<br>
    necessità sospinti, entro il riparo<br>
    della muraglia: ed alto alle sue schiere<br>
    gridava Ettorre di lasciar le spoglie<br>
    sanguinolente, e sul navile a gitto<br>
    piombar: Qualunque scorgerò ristarsi<br>
    dalle navi lontan, di propria mano<br>
    l'ucciderò, né morto il metteranno<br>
    su la pira i fratei né le sorelle,<br>
    ma innanzi ad Ilio strazieranlo i cani.<br>
    Sì dicendo, sonar fe' su le groppe<br>
    de' cavalli il flagello e li sospinse<br>
    per le file, animando ogni guerriero.<br>
    Dietro al lor duce minacciosi i Teucri<br>
    con immenso clamor drizzaro i cocchi.<br>
    Iva Apollo davanti, e col leggiero<br>
    urto del piede lo ciglion del cupo<br>
    fosso abbattendo il riversò nel mezzo,<br>
    e ad immago di ponte un'ampia strada<br>
    spianovvi, e larga come d'asta il tiro,<br>
    quando a far di sue forze esperimento<br>
    un lanciator la scaglia. Essi a falangi<br>
    su questa via versavansi, ed Apollo<br>
    sempre alla testa, sollevando in alto<br>
    l'egida orrenda, degli Achivi il muro<br>
    atterrava con quella agevolezza<br>
    che un fanciullo talor lungo la riva<br>
    del mar per giuoco edifica l'arena,<br>
    e per giuoco co' piedi e colle mani<br>
    poco poi la rovescia e la rimesce.<br>
    Tale fu, Febo arcier, l'opra in che tanto<br>
    sudâr gli Achivi, dispergesti, e loro<br>
    del gelo della fuga empiesti il petto.<br>
    Così spinti fermârsi appo le navi,<br>
    e a vicenda incuorandosi, e le mani<br>
    ai numi alzando, ognun porgea gran voti.<br>
    Ma più che tutti, degli Achei custode,<br>
    il Gerènio Nestorre allo stellato<br>
    cielo le palme sollevando orava:<br>
    Giove padre, se mai nelle feconde<br>
    piagge argive o di tauri o d'agnellette<br>
    sacrifici offerendo ti pregammo<br>
    di felice ritorno, e tu promessa<br>
    ne festi e cenno, or deh! il ricorda, e lungi,<br>
    dio pietoso, ne tieni il giorno estremo,<br>
    né voler sì da' Troi domi gli Achivi.<br>
    Così pregava. L'udì Giove, e forte<br>
    tuonò. Ma i Teucri dell'Egìoco Sire<br>
    udito il segno si scagliâr più fieri<br>
    contro gli Achivi, ed incalzâr la pugna.<br>
    Come del mar turbato un vasto flutto<br>
    da furia boreal cresciuto e spinto<br>
    rugge e sormonta della nave i fianchi;<br>
    tali i Teucri con alti urli saliro<br>
    la muraglia, e, cacciati entro i cavalli,<br>
    coll'aste incominciâr sotto le poppe<br>
    un conflitto crudel, questi su i cocchi,<br>
    quei sul bordo de' legni colle lunghe,<br>
    che dentro vi giacean, stanghe commesse,<br>
    ed al bisogno di naval battaglia<br>
    accomodate colle ferree teste.<br>
    Finché fuor del navile intorno al muro<br>
    arse de' Teucri e degli Achei la pugna,<br>
    del valoroso Eurìpilo si stette<br>
    Patroclo nella tenda, e ragionando<br>
    il ricreava, e sull'acerba piaga<br>
    dell'amico, a placarne ogni dolore,<br>
    obblivïosi farmaci spargea.<br>
    Ma tosto che mirò su l'arduo muro<br>
    saliti a furia i Teucri, e l'urlo surse<br>
    degli Achivi e la fuga, in lai proruppe,<br>
    e battendosi l'anca, Ohimè! diss'egli<br>
    in suono di lamento, una feroce<br>
    mischia là veggo. Non mi lice, Eurìpilo,<br>
    all'uopo che pur n'hai, teco indugiarmi<br>
    più lungamente: assisteratti il servo;<br>
    io ne volo ad Achille onde eccitarlo<br>
    alla pugna. Chi sa? forse un propizio<br>
    nume darammi che mia voce il tocchi;<br>
    degli amici il pregar va dolce al core.<br>
    Così detto, volò. Gli Achivi intanto<br>
    fermi de' Teucri sostenean l'assalto;<br>
    ma dalle navi non sapean, quantunque<br>
    di numero minori, allontanarli;<br>
    né i Troiani potean romper de' Greci<br>
    le stipate falangi, e insinuarsi<br>
    tra le navi e le tende. E a quella guisa<br>
    che in man di fabbro da Minerva istrutto,<br>
    il rigo una naval trave pareggia;<br>
    così de' Teucri egual si diffondea<br>
    e degli Achei la pugna; ed altri a questa<br>
    nave attacca la zuffa, ed altri a quella.<br>
    Ma contro Aiace dispiccato Ettorre,<br>
    intorno ad un sol legno ambo gli eroi<br>
    travagliansi, né questi era possente<br>
    a fugar quello e il combattuto pino<br>
    incendere, né quegli a tener lunge<br>
    questo, ché un nume ve l'avea condotto.<br>
    Colpì coll'asta il Telamònio allora<br>
    Caletore di Clìzio in mezzo al petto,<br>
    mentre alle navi già venìa col foco.<br>
    Rimbombò nel cadere, e dalla mano<br>
    cascògli il tizzo. Come vide Ettorre<br>
    riverso nella polve anzi alla poppa<br>
    il consobrino, alzò la voce, e i suoi<br>
    animando gridò: Licii, Troiani,<br>
    Dardani bellicosi, ah dalla pugna<br>
    non ritraete in questo stremo il piede!<br>
    Deh non patite che di Clìzio il figlio,<br>
    da valoroso nel pugnar caduto,<br>
    sia dell'armi dispoglio. - E sì dicendo,<br>
    Aiace saettò colla fulgente<br>
    lancia, ma in fallo; e Licofron percosse<br>
    di Mastore figliuol che reo di sangue<br>
    dalla sacra Citera esule venne<br>
    al Telamònio, e v'ebbe asilo, e poscia<br>
    suo scudiero il seguì. Lo giunse il ferro<br>
    nella testa, da presso al suo signore,<br>
    sul confin dell'orecchia: e dalla poppa<br>
    resupino il travolse nella polve.<br>
    Raccapriccionne Aiace, e a Teucro disse:<br>
    Caro fratel, n'è spento il fido amico<br>
    Mastoride che noi ne' nostri tetti<br>
    da Citera ramingo in pregio avemmo<br>
    quanto i diletti genitor: l'uccise<br>
    Ettore. Dove or son le tue mortali<br>
    frecce, e quell'arco tuo, dono d'Apollo?<br>
    L'udì Teucro, e veloce a lui ne venne<br>
    coll'arco e la faretra, e via ne' Troi<br>
    dardeggiando ferì di Pisenorre<br>
    Clito illustre figliuol, caro al Pantìde<br>
    Polidamante a cui de' corridori<br>
    reggea le briglie. Or, mentre che bramoso<br>
    di mertarsi d'Ettorre e de' Troiani<br>
    e la grazia e la lode, ove dell'armi<br>
    lo scompiglio è maggior spinge i cavalli,<br>
    malgrado il presto suo girarsi il giunse<br>
    l'inevitabil suo destin; ché il dardo<br>
    lagrimoso gli entrò dentro la nuca.<br>
    Cadde il trafitto; s'arretrâr turbati<br>
    i destrieri scotendo il vôto cocchio<br>
    orrendamente. Ma v'accorse pronto<br>
    di Panto il figlio, che parossi innanzi<br>
    ai frementi corsieri; e ad Astinòo<br>
    di Protaon fidandoli, con molto<br>
    raccomandar lo prega averli in cura<br>
    e seguirlo vicin. Ciò fatto, il prode<br>
    riede alla zuffa, e tra i primier si mesce.<br>
    Pose allor Teucro un altro dardo in cocca<br>
    alla mira d'Ettorre: e qui finita<br>
    tutta alle navi si sarìa la pugna,<br>
    se al fortissimo eroe togliea l'acerbo<br>
    quadrel la vita. Ma lo vide il guardo<br>
    della mente di Giove, che d'Ettorre<br>
    custodìa la persona, e privo fece<br>
    di quella gloria il Telamònio Teucro:<br>
    ché il Dio, nell'atto del tirar, gli ruppe<br>
    del bell'arco la corda, onde svïossi<br>
    il ferreo strale, e l'arco di man cadde.<br>
    Inorridito si rivolse Teucro<br>
    al suo fratello, e disse: Ohimè! precise<br>
    della nostra battaglia un Dio per certo<br>
    tutta la speme, un Dio che dalla mano<br>
    l'arco mi scosse, e il nervo ne diruppe<br>
    pur contorto di fresco, e ch'io medesmo<br>
    gli adattai questa mane, onde il frequente<br>
    scoccar de' dardi sostener potesse.<br>
    O mio diletto, gli rispose Aiace,<br>
    poiché l'arco ti franse un Dio, nemico<br>
    dell'onor degli Achivi, al suolo il lascia<br>
    con esso le saette; e l'asta impugna<br>
    e lo scudo, e co' Teucri entra in battaglia,<br>
    ed agli altri fa core; onde, se prese<br>
    esser denno le navi, almen non sia<br>
    senza fatica la vittoria. Ad altro<br>
    non pensiam dunque che a pugnar da forti.<br>
    Corse Teucro alla tenda, e vi ripose<br>
    l'arco, e preso un brocchier che avea di quattro<br>
    falde il tessuto, un elmo irto d'equine<br>
    chiome al capo si pose; e orribilmente<br>
    n'ondeggiava la cresta. Indi una salda<br>
    lancia impugnata, a cui d'acuto ferro<br>
    splendea la punta, s'avvïò veloce,<br>
    e raggiunse il fratello. Intanto Ettorre,<br>
    viste cader di Teucro le saette,<br>
    le sue schiere incuorando, alto gridava:<br>
    Teucri, Dardani, Licii, ecco il momento<br>
    d'esser prodi, e mostrar fra queste navi<br>
    il valor vostro, amici. Infrante ha Giove<br>
    d'un gran nemico (con quest'occhi il vidi)<br>
    le funeste quadrella. Agevolmente<br>
    si palesa del Dio l'alta possanza,<br>
    sia ch'esalti il mortal, sia che gli piaccia<br>
    abbassarne l'orgoglio, e l'abbandoni:<br>
    siccome appunto degli Achivi or doma<br>
    la baldanza, e le nostre armi protegge.<br>
    Pugnate adunque fortemente, e stretti<br>
    quelle navi assalite. Ognun che colto<br>
    o di lancia o di stral trovi la morte,<br>
    del suo morir s'allegri. È dolce e bello<br>
    morir pugnando per la patria, e salvi<br>
    lasciarne dopo sé la sposa, i figli<br>
    e la casa e l'aver, quando gli Achei<br>
    torneran navigando al patrio lido.<br>
    Fur quei detti una fiamma ad ogni core.<br>
    Dall'una parte i suoi conforta anch'esso<br>
    Aiace, e grida: Argivi, o qui morire,<br>
    o le navi salvar. Se fia che alfine<br>
    il nemico le pigli, a piè tornarvi<br>
    forse sperate alla natìa contrada?<br>
    E non udite di che modo Ettorre<br>
    d'incenerirle tutte impazïente<br>
    i suoi guerrieri istiga? Egli per certo<br>
    non alla tresca, ma di Marte al fiero<br>
    ballo gl'invita. Né partito adunque<br>
    né consiglio sicuro altro che questo,<br>
    menar le mani, e di gran cor. Gli è meglio<br>
    pure una volta aver salute o morte,<br>
    che a poco a poco in lungo aspro conflitto<br>
    qui consumarci invendicati e domi<br>
    per mano, oh scorno! di peggior nemico.<br>
    Rincorossi ciascuno, e allor la strage<br>
    d'ambe le parti si confuse. Ettorre<br>
    Schedio uccide, figliuol di Perimede,<br>
    condottier de' Focensi. Uccide Aiace<br>
    Laodamante, generosa prole<br>
    d'Antenore, e di fanti capitano.<br>
    Polidamante al suol stende il cillènio<br>
    Oto, compagno di Megète, e duce<br>
    de' magnanimi Epei. Visto Megète<br>
    cader l'amico, scagliasi diritto<br>
    su l'uccisor; ma questi obliquamente<br>
    chinando il fianco andar fe' vôto il colpo,<br>
    ché in quella zuffa non permise Apollo<br>
    del figliuolo di Panto la caduta,<br>
    e l'asta di Megète in mezzo al petto<br>
    di Cresmo si piantò, che orrendamente<br>
    rimbombò nel cader. Corse a spogliarlo<br>
    dell'armi il vincitor; ma gli si spinse<br>
    contra il gagliardo vibrator di picca<br>
    Dolope che di Lampo era germoglio,<br>
    di Lampo prestantissimo guerriero<br>
    Laomedontìde. Impetuoso ei corse<br>
    sopra Megète, e lo ferì nel mezzo<br>
    dello scudo; ma il cavo e grosso usbergo<br>
    l'asta sostenne, quell'usbergo istesso<br>
    che d'Efira di là dal Selleente<br>
    un dì Fileo portò, dono d'Eufete,<br>
    ospite suo. Con questo egli più volte<br>
    campò se stesso nelle pugne, ed ora<br>
    con questo a morte si sottrasse il figlio<br>
    che non fu tardo alle risposte. Al sommo<br>
    del ferrato e chiomato elmo ei percosse<br>
    l'assalitor coll'asta, e dispicconne<br>
    l'equina cresta, che così com'era<br>
    di purpureo color fulgida e fresca<br>
    tutta gli cadde nella polve. Or mentre<br>
    ei qui stassi con Dolope alle strette,<br>
    e vittoria ne spera, ecco venirne<br>
    a rapirgli la palma il bellicoso<br>
    minore Atride, che furtivo al fianco<br>
    di Dolope s'accosta, e via nel tergo<br>
    l'asta gli caccia. Trapassògli il petto<br>
    la furïosa punta oltre anelando:<br>
    boccon cadde il trafitto, e gli fur sopra<br>
    tosto que' due per dispogliarlo. Allora<br>
    il teucro duce incoraggiando tutti<br>
    i congiunti, si volse a Melanippo<br>
    d'Icetaon. Pasceva egli in Percote,<br>
    pria dell'arrivo degli Achei, le mandre.<br>
    Ma giunti questi ad Ilio, ei pur vi venne,<br>
    e risplendea fra' Teucri, ed abitava<br>
    col re medesmo che l'avea per figlio.<br>
    Lo punse Ettorre, e disse: E così dunque<br>
    ci starem neghittosi, o Melanippo?<br>
    E non ti senti il cor commosso al diro<br>
    caso del morto consobrin? Non vedi<br>
    lo studio che color dansi dintorno<br>
    a Dolope per l'armi? Orsù mi segui:<br>
    non è più tempo di pugnar da lungi<br>
    con questi Argivi. Sterminarli è d'uopo,<br>
    o veder Troia al fondo, ed allagate<br>
    per lor di sangue cittadin le vie.<br>
    Così detto, il precede, e l'altro il segue<br>
    in sembianza d'un Dio. Ma volto a' suoi<br>
    il gran Telamonìde, Amici, ei grida,<br>
    siate valenti, in cor v'entri la fiamma<br>
    della vergogna, e l'un dell'altro abbiate<br>
    tema e rispetto nella forte mischia.<br>
    De' prodi erubescenti i salvi sono<br>
    più che gli uccisi. Chi si volge in fuga,<br>
    corre all'infamia insieme ed alla morte.<br>
    Sì disse, e tutti per sé pur già pronti<br>
    alla difesa, si stampâr nel core<br>
    que' detti, e fêr dell'armi un ferreo muro<br>
    alle navi; ma Giove era co' Teucri.<br>
    Prese allor Menelao con questi accenti<br>
    d'Antìloco a spronar la gagliardia:<br>
    Antìloco, tu se' del nostro campo<br>
    il più giovin guerriero e il più veloce,<br>
    e niun t'avanza di valor. Trascorri<br>
    dunque, e di sangue ostil tingi il tuo ferro.<br>
    Così l'accese e si ritrasse; e quegli<br>
    fuor di schiera balzando, e d'ogn'intorno<br>
    guatandosi vibrò l'asta lucente.<br>
    Visto quell'atto, si scansaro i Teucri,<br>
    ma il colpo in fallo non andò, ché colse<br>
    Melanippo nel petto alla mammella,<br>
    mentre animoso s'avanzava. Ei cadde<br>
    risonando nell'armi, e ratto a lui<br>
    Antìloco avventossi. A quella guisa<br>
    che il veltro corre al caprïol ferito,<br>
    cui, mentre uscìa dal covo, il cacciatore<br>
    di stral raggiunse, e sciolsegli le forze:<br>
    così sovra il tuo corpo, o Melanippo,<br>
    a spogliarti dell'armi il bellicoso<br>
    Antìloco si spinse. Il vide Ettorre,<br>
    e volò per la mischia ad assalirlo.<br>
    Non ardì l'altro, benché pro' guerriero,<br>
    aspettarne lo scontro, e si fuggìo<br>
    siccome lupo misfattor, che ucciso<br>
    presso l'armento il cane od il bifolco,<br>
    si rinselva fuggendo anzi che densa<br>
    lo circuisca dei villan la turba;<br>
    così diè volta sbigottito il figlio<br>
    di Nestore per mezzo alle saette<br>
    che alle sue spalle con immenso strido<br>
    i Troiani piovevano ed Ettorre;<br>
    né diè sosta al fuggir, né si converse<br>
    che giunto fra' compagni a salvamento.<br>
    Qui fu che i Teucri un furïoso assalto<br>
    diero alle navi, ed adempîr di Giove<br>
    il supremo voler, che vie più sempre<br>
    lor forza accresce, ed agli Achei la scema;<br>
    togliendo a questi la vittoria, e quelli<br>
    incoraggiando, perché tutto s'abbia<br>
    Ettor l'onore di gittar ne' curvi<br>
    legni le fiamme, e tutto sia di Teti<br>
    adempito il desìo. Quindi il veggente<br>
    nume il momento ad aspettar si stava<br>
    che il guardo gli ferisse alfin di qualche<br>
    incesa nave lo splendor, perch'egli<br>
    da quel punto volea che de' Troiani<br>
    cominciasse la fuga, e degli Achei<br>
    l'alta vittoria. In questa mente il Dio<br>
    sproni aggiungeva al cor d'Ettorre, e questi<br>
    furïando parea Marte che crolla<br>
    la grand'asta in battaglia, o di vorace<br>
    fuoco la vampa che ruggendo involve<br>
    una folta foresta alla montagna.<br>
    Manda spume la bocca, e sotto il torvo<br>
    ciglio lampeggia la pupilla: ai moti<br>
    del pugnar, la celata orrendamente<br>
    si squassa intorno alle sue tempie, e Giove<br>
    il proteggea dall'alto, e di lui solo<br>
    tra tanti eroi volea far chiaro il nome<br>
    a ricompensa di sua corta vita.<br>
    Perocché già Minerva il dì supremo,<br>
    che domar lo dovea sotto il Pelìde,<br>
    gl'incalzava alle spalle. Ove più dense<br>
    egli vede le file, e de' più forti<br>
    folgoreggiano l'armi, oltre si spigne<br>
    di sbaragliarle impazïente, e tutte<br>
    ne ritenta le vie; ma tuttavolta<br>
    gli esce vano il desìo, ché stretti insieme<br>
    resistono gli Achei siccome aprico<br>
    immane scoglio che nel mar si sporge,<br>
    e de' venti sostiene e del gigante<br>
    flutto la furia che si spezza e mugge:<br>
    tali a piè fermo sostenean gli Achei<br>
    l'urto de' Teucri. Finalmente Ettorre<br>
    scintillante di foco nella folta<br>
    precipitossi. Come quando un'onda<br>
    gonfia dal vento assale impetuosa<br>
    un veloce naviglio, e tutto il manda<br>
    ricoperto di spuma: il vento rugge<br>
    orribilmente nelle vele, e trema<br>
    ai naviganti il cor, ché dalla morte<br>
    non son divisi che d'un punto solo:<br>
    così tremava degli Achivi il petto;<br>
    ed Ettore parea crudo lïone<br>
    che in prato da palude ampia nudrito<br>
    un pingue assalta numeroso armento.<br>
    Ben egli il suo pastor vorrìa da morte<br>
    le giovenche campar; ma non esperto<br>
    a guerreggiar col mostro, or tra le prime<br>
    s'aggira ed or tra l'ultime; alfin l'empio<br>
    vi salta in mezzo, ed una ne divora,<br>
    e ne van l'altre impaurite in fuga:<br>
    così davanti ad Ettore ed a Giove<br>
    fuggìan percossi da divin terrore<br>
    tutti allora gli Achei. Restovvi il solo<br>
    Micenèo Perifète, amata prole<br>
    di quel Coprèo che un giorno al grande Alcide<br>
    venne dei duri d'Euristèo comandi<br>
    apportatore. Di malvagio padre<br>
    illustre figlio risplendea di tutte<br>
    virtù fornito Perifète, ed era<br>
    e nel corso e nell'armi e ne' consigli<br>
    tra' Micenèi pregiato e de' primieri.<br>
    Ed or qui diede di sua morte il vanto<br>
    alla lancia d'Ettòr. Ché mentre indietro<br>
    si volta nel fuggir, nell'orlo inciampa<br>
    dello scudo, che lungo insino al piede<br>
    dalle saette il difendea. Da questo<br>
    impedito il guerrier cadde supino,<br>
    e dintorno alle tempie in suono orrendo<br>
    la celata squillò. V'accorse Ettorre,<br>
    e l'asta in petto gli piantò, né alcuno<br>
    aitarlo potea de' mesti amici,<br>
    del teucro duce paurosi anch'essi.<br>
    Abbandonato delle navi il primo<br>
    ordin gli Achivi, come ria gli sforza<br>
    necessitade e l'incalzante ferro<br>
    de' Troiani, riparansi al secondo<br>
    alla marina più propinquo; e quivi<br>
    nanzi alle tende s'arrestâr serrati<br>
    senza sbandarsi (ché vergogna e tema<br>
    li ratteneano) e alzando un incessante<br>
    grido a vicenda si mettean coraggio.<br>
    Anzi a tutti il buon Nestore, l'antico<br>
    guardïan degli Achivi, ad uno ad uno<br>
    pe' genitor li supplica: Deh siate,<br>
    siate forti, o miei cari, e di pudore<br>
    il cor v'infiammi la presenza altrui.<br>
    Della sua donna ognuno e de' suoi figli<br>
    e del suo tetto si rammenti; ognuno<br>
    si proponga de' padri, o spenti o vivi,<br>
    i bei fatti al pensiero: io qui per essi<br>
    che son lungi vi parlo, e vi scongiuro<br>
    di tener fermo e non voltarvi in fuga.<br>
    Rincorârsi a que' detti: allor repente<br>
    sgombrò Minerva la divina nube,<br>
    che il lor guardo abbuiava, e una gran luce<br>
    dintorno balenò. Vider le navi,<br>
    videro il campo e la battaglia e il prode<br>
    Ettore e tutti i suoi guerrier, sì quelli<br>
    che in riserbo tenea, sì quei che fanno<br>
    pugna alle navi. Non soffrì d'Aiace<br>
    il magnanimo cor di rimanersi<br>
    con gli altri Achivi indietro, ed impugnata<br>
    una gran trave da naval conflitto<br>
    con caviglie connessa, e ventidue<br>
    cubiti lunga, la scotea, per l'alte<br>
    de' navigii corsìe lesto balzando<br>
    a lunghi passi, simigliante a sperto<br>
    equestre saltator che giunti insieme<br>
    quattro scelti destrier gli sferza e spigne<br>
    per le pubbliche vie: maravigliando<br>
    stassi la turba, ed ei sicuro e ritto<br>
    dall'un passando all'altro il salto alterna<br>
    sui volanti cavalli; a tal sembianza<br>
    alternava l'eroe gl'immensi passi<br>
    per le coperte delle navi, e al cielo<br>
    la sua voce giugnea sempre gridando<br>
    terribilmente, e confortando i suoi<br>
    delle tende e de' legni alla difesa.<br>
    E né pur esso di rincontro Ettorre<br>
    tra' Teucri in turba si riman; ma quale<br>
    aquila falba che uno stormo invade<br>
    o di cigni o di gru che lungo il fiume<br>
    van pascolando; a questa guisa il prode<br>
    di schiera uscito avventasi di punta<br>
    contra una nave di cerulea prora.<br>
    Lo stesso Giove colla man possente<br>
    il sospinge da tergo, e gli altri incita,<br>
    e un novello vi desta aspro certame.<br>
    Detto avresti che fresca allora allora<br>
    s'attaccava la mischia, e che indefesse<br>
    eran le braccia: l'impeto è cotanto<br>
    de' combattenti con opposti affetti.<br>
    Nella credenza di perirvi tutti<br>
    pugnavano gli Achei; nella lusinga<br>
    di sterminarli i Teucri, ed in faville<br>
    mandar le navi. Ed in cotal pensiero<br>
    gli uni e gli altri mescean la zuffa e l'ire.<br>
    Ettore intanto colla destra afferra<br>
    d'una nave la poppa. Era la bella<br>
    veloce nave che di Troia al lido<br>
    Protesilao guidò senza ritorno.<br>
    Per questa si facea di Teucri e Achei<br>
    un orrido macello, e questi e quelli<br>
    d'un cor medesmo, non con archi e dardi<br>
    fan pugna da lontan, ma con acute<br>
    mannaie a corpo a corpo, e con bipenni<br>
    e con brandi e con aste a doppio taglio,<br>
    e con tersi coltelli di forbito<br>
    ebano indutti e di gran pomo; ed altri<br>
    ne cadean dalle spalle, altri dal pugno<br>
    de' guerrieri, e scorrea sangue la terra.<br>
    Dell'afferrata poppa Ettor tenendo<br>
    forte il timone colle man, gridava:<br>
    Foco, o Teucri, accorrete, e combattete;<br>
    ecco il dì che di tutti il conto adegua,<br>
    il dì che Giove nelle man ci mette<br>
    queste navi, a Ilïon contra il volere<br>
    venute degli Dei, queste che tanti<br>
    ne recâr danni per codardi avvisi<br>
    de' nostri padri che mi fean divieto<br>
    di portar qui la guerra. Ma se Giove<br>
    confuse allor le nostre menti, or egli,<br>
    egli stesso n'incalza all'alta impresa.<br>
    Disse, e i Teucri maggior contro gli Argivi<br>
    impeto fêro. Degli strali allora<br>
    più non sostenne Aiace la ruina,<br>
    ma giunta del morir l'ora credendo,<br>
    lasciò la sponda del naviglio, e indietro<br>
    retrocesse alcun poco ad uno scanno<br>
    sette piè di lunghezza. E qui piantato<br>
    osservava il nemico, e sempre oprando<br>
    l'asta, i Troiani, che di faci ardenti<br>
    già s'avanzano armati, allontanava,<br>
    e sempre alzava la terribil voce:<br>
    Dànai di Marte alunni, amici eroi,<br>
    non ponete in obblìo vostra prodezza.<br>
    Sperate forse di trovarvi a tergo<br>
    chi ne soccorra, od un più saldo muro<br>
    che ne difenda? Non abbiam vicina<br>
    città munita che ne salvi, e nuove<br>
    falangi ne fornisca. In mezzo a fieri<br>
    inimici noi siam, chiusi dal mare,<br>
    lungi dal patrio suol. Nell'armi adunque,<br>
    non nella fuga, ogni salute è posta.<br>
    Così dicendo, colla lunga lancia<br>
    furïoso inseguìa qualunque osava<br>
    da Ettore sospinto avvicinarsi<br>
    colle fiamme alle navi. E di costoro<br>
    dodici dall'acuta asta trafitti<br>
    pose a giacer davanti alle carene.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade14.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade16.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
