<!-- saved from url=(0022)http://internet.e-mail -->
<!DOCTYPE HTML PUBLIC "-//IETF//DTD HTML//EN">
<html>

<head>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 3.0">
<title>Iliade - Libro Ventesimosecondo</title>
</head>

<body bgcolor="#FFFFFF" style="font-family: Arial, Helvetica">
<div align="center"><center>

<table border="0" cellpadding="0" cellspacing="0" width="600">
  <tr>
    <td><p align="center"><a name="alto"></a><a href="index.htm"><img src="titolo.gif" alt="Iliade di Omero" border="0" WIDTH="280" HEIGHT="133"></a><br>
    <font size="1">un clic sull'immagine per tornare alla copertina</font></p>
    <p align="center">traduzione di <strong>Vincenzo Monti</strong></p>
    <table border="0" width="100%">
      <tr>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade21.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade23.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    <hr>
    <b><p ALIGN="CENTER"></b><font size="5"><strong>Libro Ventesimosecondo</strong></font></p>
    <p ALIGN="CENTER">Così, quai cervi paurosi, i Teucri<br>
    nella città fuggìan confusamente,<br>
    e davano appoggiati agli alti merli<br>
    al sudor refrigerio ed alla sete,<br>
    mentre gli Achei con inclinati scudi<br>
    si fan sotto alle mura. Ma la Parca<br>
    dinanzi ad Ilio su le porte Scee<br>
    rattenne immoto, come astretto in ceppi,<br>
    lo sventurato Ettòr. Fece ad Achille<br>
    l'arciero Apollo allor queste parole:<br>
    Perché mortale un Immortal persegui,<br>
    o figlio di Pelèo? Non anco avvisi,<br>
    cieco furente, che un Celeste io sono?<br>
    Dei fugati Troiani e nel riparo<br>
    d'Ilio già chiusi ogni pensier ponesti,<br>
    e qua svïasti il tuo furor. Che speri?<br>
    uccidermi? Son nume. - E nume infesto,<br>
    e di tutti il peggior (rispose acceso<br>
    di grand'ira il Pelìde). A questa parte<br>
    m'hai devïato dalle mura, e tolto<br>
    che molti, prima d'arrivar là dentro,<br>
    mordessero la polve. Ah mi rapisti<br>
    un gran vanto, e quei vili in salvo hai messo<br>
    perché non temi la vendetta mia;<br>
    ma la farei ben io, se la potessi.<br>
    Tacque, e drizzossi alla città volgendo<br>
    terribili pensieri, e il piè movea<br>
    rapido come vincitor de' ludi<br>
    animoso destrier che per l'arena<br>
    fa le ruote volar. Primo lo vide<br>
    precipitoso correre pel campo<br>
    Prìamo, e da lungi folgorar, siccome<br>
    l'astro che cane d'Orïon s'appella,<br>
    e precorre l'Autunno: scintillanti<br>
    fra numerose stelle in densa notte<br>
    manda i suoi raggi; splendissim'astro,<br>
    ma luttuoso e di cocenti morbi<br>
    ai miseri mortali apportatore.<br>
    Tal del volante eroe sul vasto petto<br>
    splendean l'armi. Ululava, e colle mani<br>
    alto levate si battea la fronte<br>
    il buon vecchio, e chiamava a tutta voce<br>
    l'amato figlio supplicando: e questi<br>
    fermo innanzi alle porte altro non ode<br>
    che il desìo di pugnar col suo nemico.<br>
    Allor le palme il misero gli stese,<br>
    e questi profferì pietosi accenti:<br>
    Mio diletto figliuolo, Ettore mio,<br>
    deh lontano da' tuoi da solo a solo<br>
    non affrontar costui che di fortezza<br>
    d'assai t'è sopra. Oh fosse in odio il crudo<br>
    agli Dei quanto a me! Pasto di belve<br>
    ei giacerìa qui steso (e del mio petto<br>
    avrìa fine l'angoscia), ei che di tanti<br>
    orbo mi fece valorosi figli,<br>
    quale ucciso, qual tratto alle remote<br>
    rive e venduto. Ed or fra i qui rinchiusi<br>
    Teucri i due figli, ahi lasso! ancor non veggo<br>
    che l'esimia consorte Laotòe<br>
    a me produsse, Polidoro io dico<br>
    e Licaon. Se prigionieri ei sono,<br>
    con auro e bronzo ne farem riscatto,<br>
    ch'io n'ho molte conserve, e molto avere<br>
    diè l'egregio vegliardo Alte alla figlia.<br>
    Se poi ne' regni già passâr di Pluto,<br>
    alto sarà su la lor morte il pianto<br>
    della madre ed il mio, ma brevi i lutti<br>
    del popolo, ove spento tu non cada<br>
    dal Pelìde, tu pur. Rïentra adunque,<br>
    mio dolce figlio, nelle mura, e i Teucri<br>
    conservane e le spose. Al diro Achille<br>
    non lasciar sì gran lode: abbi pensiero<br>
    della cara tua vita, abbi pietade<br>
    di me meschino a cui non tolse ancora<br>
    la sventura il sentir, di me che misi<br>
    già nelle soglie di vecchiezza il piede,<br>
    dall'alta condannato ira di Giove<br>
    di ria morte a perir, vista di mali<br>
    prima ogni faccia, trucidati i figli,<br>
    rapite le fanciulle, i casti letti<br>
    contaminati, crudelmente infranti<br>
    contro terra i bambini, e strascinate<br>
    dall'empio braccio degli Achei, le nuore.<br>
    Ed ultimo me pur su le regali<br>
    porte trafitto e spoglia abbandonata<br>
    voraci i cani sbraneran, que' cani<br>
    che custodi io nudrìa del regio tetto<br>
    alla mia mensa io stesso; e allor da ingorda<br>
    rabbia sospinti disputar vedransi<br>
    il mio sangue; e di questo alfin satolli<br>
    ne' portici sdraiarsi. Ah, bello è in campo<br>
    del giovine il morir! Coperto il petto<br>
    d'onorate ferite, onta non avvi,<br>
    non offesa che morto il disonesti.<br>
    Ma che ludibrio sia degli affamati<br>
    mastini il capo venerando e il bianco<br>
    mento d'un veglio indegnamente ucciso,<br>
    che sia bruttato il nudo e verecondo<br>
    suo cadavere, ah! questo, è questo il colmo<br>
    dell'umane sventure. E sì dicendo,<br>
    strappasi il veglio dall'augusto capo<br>
    i canuti capei; ma non si piega<br>
    l'alma d'Ettorre. Desolata accorse<br>
    d'altra parte la madre, e lagrimando<br>
    e nudandosi il seno, la materna<br>
    poppa scoperse, e, A questa abbi rispetto,<br>
    singhiozzante sclamava, a questa, o figlio,<br>
    che calmò, lo ricorda, i tuoi vagiti.<br>
    Rïentra, Ettore mio, fuggi cotesto<br>
    sterminatore, non istargli a petto,<br>
    sciaurato! Non io, s'egli t'uccide,<br>
    non io darti potrò, caro germoglio<br>
    delle viscere mie, su la funèbre<br>
    bara il mio pianto, né il potrà l'illustre<br>
    tua consorte: e tu lungi appo le navi<br>
    giacerai degli Achivi, esca alle belve.<br>
    Questi preghi di lagrime interrotti<br>
    porgono al figlio i dolorosi, e nulla<br>
    persuadon l'eroe che fermo attende<br>
    lo smisurato già vicino Achille.<br>
    Quale in tana di tristi erbe pasciuto<br>
    fero colùbro il vïandante aspetta,<br>
    e gonfio di grand'ira, orribilmente<br>
    guatando intorno, nelle sue latèbre<br>
    lubrico si convolve; e tale il duce<br>
    Troian, di sdegni generosi acceso,<br>
    appoggiato lo scudo a una sporgente<br>
    torre, sta saldo; e nel gran cor rivolge<br>
    questi pensieri: Che farò? Se metto<br>
    là dentro il piè, Polidamante il primo<br>
    rampognerammi acerbo, ei che la scorsa<br>
    notte esortommi alla città ritrarre,<br>
    comparso Achille, i Teucri; ed io nol feci:<br>
    e sì quest'era il meglio. Or che la mia<br>
    pertinacia fatal tutti li trasse<br>
    nella ruina, sostener l'aspetto<br>
    più non oso de' Troi né dell'altere<br>
    Troiane, e parmi già i peggiori udire:<br>
    Ecco là quell'Ettòr che di sue forze<br>
    troppo fidando il popolo distrusse.<br>
    Così diranno, e meglio allor mi fia<br>
    combattere, e redir, prostrato Achille,<br>
    nella cittade, o per la patria mia<br>
    aver qui morte glorïosa io stesso.<br>
    Pur se deposto e scudo e lancia ed elmo,<br>
    io medesmo mi fêssi incontro a questo<br>
    magnanimo rivale, e la spartana<br>
    donna cagion di tanta guerra, e tutte<br>
    gli promettessi le con lei portate<br>
    da Paride ricchezze, ed altre ancora<br>
    da partirsi agli Achei, quante ne chiude<br>
    questa città; se con tremendo giuro<br>
    quindi i Troiani a rivelar stringessi<br>
    i riposti tesori, ed in due parti<br>
    dividendoli tutti... Oh che vaneggia<br>
    mai la mia mente! Io supplice, io dimesso<br>
    presentarmi? Il crudel, nulla m'avendo<br>
    né pietà né rispetto (ov'io dell'armi<br>
    nudo a lui vada), disarmato ancora,<br>
    qual donna imbelle, metterammi a morte,<br>
    ch'ei non è tale da poter con esso<br>
    novellar dal querceto o dalla rupe<br>
    come amanti garzoni e donzellette.<br>
    A donzellette adunque ed a garzoni<br>
    le dolci fole, a me la pugna; e tosto<br>
    vedrassi cui darà Giove la palma.<br>
    Così seco ragiona, e fermo aspetta.<br>
    Ed ecco Achille avvicinarsi, al truce<br>
    dell'elmo agitator Marte simìle.<br>
    Nella destra scotea la spaventosa<br>
    pelìaca trave; come viva fiamma,<br>
    o come disco di nascente Sole<br>
    balenava il suo scudo. Il riconobbe<br>
    Ettore, e freddo corsegli per l'ossa<br>
    un tremor, né aspettarlo ei più sostenne,<br>
    ma lasciate le porte, a fuggir diessi<br>
    atterrito. Spiccossi ad inseguirlo<br>
    fidato Achille ne' veloci piedi;<br>
    qual ne' monti sparvier che, de' volanti<br>
    il più ratto, si scaglia impetuoso<br>
    su pavida colomba: ella sen fugge<br>
    obbliquamente, e quei doppiando il volo<br>
    vie più l'incalza con acuti stridi,<br>
    di ghermirla bramoso: a questa guisa<br>
    l'ardente Achille difilato vola<br>
    dietro il trepido Ettòr che in tutta fuga<br>
    mena il rapido piè rasente il muro.<br>
    Trascorsero veloci la collina<br>
    delle vedette, oltrepassâr, lunghesso<br>
    la callaia, il selvaggio aereo fico<br>
    sempre sotto alle mura; e già venuti<br>
    son dell'alto Scamandro alle due fonti.<br>
    Calida è l'una, e qual di fuoco acceso<br>
    spandesi intorno di sue linfe il fumo:<br>
    fredda come gragnuola o ghiaccio o neve<br>
    scorre l'altra di state: ambe son cinte<br>
    d'ampii lavacri di polita pietra,<br>
    a cui, pria che l'Acheo venisse i giorni<br>
    della pace a turbar, solean de' Teucri<br>
    liete le spose e le avvenenti figlie<br>
    i bei veli lavar. Da questa parte<br>
    volano i due campion, l'uno fuggendo,<br>
    l'altro inseguendo. Il fuggitivo è forte,<br>
    ma più forte e più ratto è chi l'insegue,<br>
    e d'un tauro non già, né della pelle<br>
    si gareggia d'un bue, premio a veloce<br>
    di corsa vincitor, ma della vita<br>
    del grande Ettorre. E quale a vincer usi<br>
    giran le mete corridori ardenti,<br>
    a cui proposto è di gentil donzella<br>
    o d'un tripode il premio, ad onoranza<br>
    d'alcun defunto eroe; così tre volte<br>
    dell'ilìaca città fêr questi il giro<br>
    velocemente. A riguardarli intento<br>
    stava il consesso de' Celesti, e Giove<br>
    a dir si fece: Ahi sorte indegna! io veggo<br>
    d'Ilio intorno alle mura esagitato<br>
    un diletto mortal; duolmi d'Ettorre<br>
    che su l'idèe pendici e sull'eccelsa<br>
    pergàmea rocca a me solea di scelte<br>
    vittime offrire i pingui lombi, ed ora<br>
    del minaccioso Achille il presto piede<br>
    l'incalza intorno alla città. Pensate,<br>
    vedete, o numi, se per noi si debba<br>
    dalla morte camparlo, o pur, quantunque<br>
    così prode, il domar sotto il Pelìde.<br>
    Procelloso Tonante, oh che dicesti,<br>
    gli rispose Minerva, e che t'avvisi?<br>
    Alla morte involar uomo sacro a morte?<br>
    E tu l'invola. Ma non tutti al certo<br>
    noi Celesti tal fatto assentiremo.<br>
    T'accheta, o figlia, replicò de' nembi<br>
    l'adunator, ch'io nulla ho fermo ancora,<br>
    e nulla io voglio a te negar. Fa tutto,<br>
    senza punto ristarti, il tuo desire.<br>
    Spronò quel detto la già pronta Diva<br>
    che dall'olimpie cime impetuosa<br>
    spiccossi, e scese. Alla dirotta intanto<br>
    incalza Achille il fuggitivo Ettorre.<br>
    Come veltro cerviero alla montagna<br>
    giù per convalli e per boscaglie insegue<br>
    dalla tana destato un caprïuolo:<br>
    sotto un arbusto il meschinel s'appiatta<br>
    tutto tremante, e l'altro ne ritesse<br>
    l'orme, e corre e ricorre irrequïeto<br>
    finché lo trova: così tutte Achille<br>
    del sottrarsi ad Ettòr tronca le vie.<br>
    Quante volte sfilar diritto ei tenta<br>
    alle dardanie porte, o delle torri<br>
    sotto gli spaldi, onde co' dardi aita<br>
    gli dian di sopra i suoi, tante il Pelìde<br>
    lo previene e il ricaccia alla pianura,<br>
    vicino alla città. Come nel sogno<br>
    talor ne sembra con lena affannata<br>
    uom che fugge inseguir, né questi ha forza<br>
    d'involarsi, né noi di conseguirlo;<br>
    così né Achille aggiugner puote Ettorre,<br>
    né questi a quello dileguarsi. E intanto<br>
    come schivar potuto avrìa la Parca<br>
    di Prìamo il figlio, se l'estrema volta<br>
    nuovo al petto vigor non gli porgea<br>
    propizio Apollo, e nuova lena al piede?<br>
    Accennava col capo il divo Achille<br>
    alle sue genti di non far co' dardi<br>
    al fuggitivo offesa, onde veruno,<br>
    ferendolo, l'onor non gli precida<br>
    del primo colpo. Ma venuti entrambi<br>
    la quarta volta alle scamandrie fonti,<br>
    l'auree bilance sollevò nel cielo<br>
    il gran Padre, e due sorti entro vi pose<br>
    di mortal sonno eterno, una d'Achille,<br>
    l'altra d'Ettorre: le librò nel mezzo,<br>
    e del duce troiano il fatal giorno<br>
    cadde, e vêr l'Orco dechinò. Dolente<br>
    Febo allora lasciollo in abbandono;<br>
    ed al Pelìde fattasi vicina,<br>
    sì Minerva parlò: Diletto a Giove<br>
    inclito Achille, or sì che giunto io spero<br>
    il momento in che noi su queste rive,<br>
    spento alla fine il bellicoso Ettorre,<br>
    d'alta gloria andrem lieti. Ei più non puote<br>
    scapparne ei no, quand'anche il Saettante,<br>
    ai piè prostrato dell'Egìoco Padre,<br>
    di liberarlo s'argomenti. Or tu<br>
    qui sòstati e respira. Andronne io stessa<br>
    al tuo nemico, e metterogli in core<br>
    di venir teco a singolar conflitto.<br>
    Obbedì, s'appoggiò lieto al ferrato<br>
    suo frassino il Pelìde, e dipartita<br>
    da lui la Diva, al volto, alla favella<br>
    Dëìfobo si fece, e all'anelante<br>
    Ettor venuta, O mio german, dicea,<br>
    troppo costui dintorno a queste mura<br>
    con piè ratto t'incalza e ti travaglia.<br>
    Or via restiamci, e difendiamci a fermo.<br>
    Rispose Ettòr: Dëìfobo, di quanti<br>
    mi diè fratelli Prïamo ed Ecùba,<br>
    sempre il più caro tu mi fosti, ed ora<br>
    lo mi sei più che prima, e più mi traggi<br>
    ad onorarti, perocché tu solo<br>
    da quelle mura osasti a mia difesa,<br>
    tu solo uscir, veduto il mio periglio.<br>
    Fratello amato, replicò la Diva,<br>
    i venerandi genitori, e tutti<br>
    stringendosi gli amici a' miei ginocchi<br>
    di non uscire mi pregâr, cotanto<br>
    terror gl'ingombra: ma l'interno vinse,<br>
    che per te mi struggea, fiero dolore.<br>
    Combattiam dunque arditamente, e nullo<br>
    sia più d'aste risparmio, onde si vegga<br>
    s'egli, noi spenti, tornerà di nostre<br>
    spoglie onusto alle navi, o se piuttosto<br>
    qui cadrà per la tua lancia trafitto.<br>
    Sì dicendo, la Diva ingannatrice<br>
    precorse, e quelli l'un dell'altro a fronte<br>
    divenuti, primier l'armi crollando<br>
    fe' questi detti l'animoso Ettorre:<br>
    Più non fuggo, o Pelìde. Intorno all'alte<br>
    ilìache mura mi aggirai tre volte,<br>
    né aspettarti sostenni. Ora son io<br>
    che intrepido t'affronto, e darò morte,<br>
    o l'avrò. Ma gli Dei, fidi custodi<br>
    de' giuramenti, testimon ne sièno,<br>
    che se Giove l'onor di tua caduta<br>
    mi concede, non io sarò spietato<br>
    col cadavere tuo, ma renderollo,<br>
    toltene solo le bell'armi, intatto<br>
    a' tuoi. Tu giura in mio favor lo stesso.<br>
    Non parlarmi d'accordi, abbominato<br>
    nemico, ripigliò torvo il Pelìde:<br>
    nessun patto fra l'uomo ed il lïone,<br>
    nessuna pace tra l'eterna guerra<br>
    dell'agnello e del lupo, e tra noi due<br>
    né giuramento né amistà nessuna,<br>
    finché l'uno di noi steso col sangue<br>
    l'invitto Marte non satolli. Or bada,<br>
    ché n'hai mestiero, a richiamar la tutta<br>
    tua prodezza, e a lanciar dritta la punta.<br>
    Ogni scampo è preciso, e già Minerva<br>
    per l'asta mia ti doma. Ecco il momento<br>
    che dei morti da te miei cari amici<br>
    tutte ad un tempo sconterai le pene.<br>
    Disse, e forte avventò la bilanciata<br>
    lunga lancia. Antivide Ettorre il tiro,<br>
    e piegato il ginocchio e la persona,<br>
    lo schivò. Sorvolando il ferreo telo<br>
    si confisse nel suol, ma ne lo svelse<br>
    invisibile ad Ettore Minerva,<br>
    e tornollo al Pelìde. - Errasti il colpo,<br>
    gridò l'eroe troian, né Giove ancora,<br>
    come dianzi cianciasti, il mio destino<br>
    ti fe' palese. Dëiforme sei,<br>
    ma cinguettiero, ché con vani accenti<br>
    atterrirmi ti speri, e nella mente<br>
    addormentarmi la virtude antica.<br>
    Ma nel dorso tu, no, non pianterai<br>
    l'asta ad Ettorre che diritto viene<br>
    ad assalirti, e ti presenta il petto;<br>
    piantala in questo se t'assiste un Dio.<br>
    Schiva intanto tu pur la ferrea punta<br>
    di mia lancia. Oh si possa entro il tuo corpo<br>
    seppellir tutta quanta, e della guerra<br>
    ai Teucri il peso allevïar, te spento,<br>
    te lor funesta principal rovina.<br>
    Disse, e l'asta di lunga ombra squassando,<br>
    la scagliò di gran forza, e del Pelìde<br>
    colpì senza fallir lo smisurato<br>
    scudo nel mezzo. Ma il divino arnese<br>
    la respinse lontan. Crucciossi Ettorre,<br>
    visto uscir vano il colpo, e non gli essendo<br>
    pronta altra lancia, chinò mesto il volto,<br>
    e a gran voce Dëìfobo chiamando,<br>
    una picca chiedea: ma lungi egli era.<br>
    Allor s'accorse dell'inganno, e disse:<br>
    Misero! a morte m'appellâr gli Dei.<br>
    Credeami aver Dëìfobo presente;<br>
    egli è dentro le mura, e mi deluse<br>
    Minerva. Al fianco ho già la morte, e nullo<br>
    v'è più scampo per me. Fu cara un tempo<br>
    a Giove la mia vita, e al saettante<br>
    suo figlio, ed essi mi campâr cortesi<br>
    ne' guerrieri perigli. Or mi raggiunse<br>
    la negra Parca. Ma non fia per questo<br>
    che da codardo io cada: periremo,<br>
    ma glorïosi, e alle future genti<br>
    qualche bel fatto porterà il mio nome.<br>
    Ciò detto, scintillar dalla vagina<br>
    fe' la spada che acuta e grande e forte<br>
    dal fianco gli pendea. Con questa in pugno<br>
    drizza il viso al nemico, e si disserra<br>
    com'aquila che d'alto per le fosche<br>
    nubi a piombo sul campo si precipita<br>
    a ghermir una lepre o un'agnelletta:<br>
    tale, agitando l'affilato acciaro,<br>
    si scaglia Ettorre. Scagliasi del pari<br>
    gonfio il cor di feroce ira il Pelìde<br>
    impetuoso. Gli ricopre il petto<br>
    l'ammirando brocchier: sovra il guernito<br>
    di quattro coni fulgid'elmo ondeggia<br>
    l'aureo pennacchio che Vulcan v'avea<br>
    sulla cima diffuso. E qual sfavilla<br>
    nei notturni sereni in fra le stelle<br>
    Espero il più leggiadro astro del cielo;<br>
    tale l'acuta cuspide lampeggia<br>
    nella destra d'Achille che l'estremo<br>
    danno in cor volge dell'illustre Ettorre,<br>
    e tutto con attenti occhi spïando<br>
    il bel corpo, pon mente ove al ferire<br>
    più spedita è la via. Chiuso il nemico<br>
    era tutto nell'armi luminose<br>
    che all'ucciso Patròclo avea rapite.<br>
    Sol, dove il collo all'omero s'innesta,<br>
    nuda una parte della gola appare,<br>
    mortalissima parte. A questa Achille<br>
    l'asta diresse con furor: la punta<br>
    il collo trapassò, ma non offese<br>
    della voce le vie, sì che precluso<br>
    fosse del tutto alle parole il varco.<br>
    Cadde il ferito nella sabbia, e altero<br>
    sclamò sovr'esso il feritor divino:<br>
    Ettore, il giorno che spogliasti il morto<br>
    Patroclo, in salvo ti credesti, e nullo<br>
    terror ti prese del lontano Achille.<br>
    Stolto! restava sulle navi al mio<br>
    trafitto amico un vindice, di molto<br>
    più gagliardo di lui: io vi restava,<br>
    io che qui ti distesi. Or cani e corvi<br>
    te strazieranno turpemente, e quegli<br>
    avrà pomposa dagli Achei la tomba.<br>
    E a lui così l'eroe languente: Achille,<br>
    per la tua vita, per le tue ginoccnia,<br>
    per li tuoi genitori io ti scongiuro,<br>
    deh non far che di belve io sia pastura<br>
    alla presenza degli Achei: ti piaccia<br>
    l'oro e il bronzo accettar che il padre mio<br>
    e la mia veneranda genitrice<br>
    ti daranno in gran copia, e tu lor rendi<br>
    questo mio corpo, onde l'onor del rogo<br>
    dai Teucri io m'abbia e dalle teucre donne.<br>
    Con atroce cipiglio gli rispose<br>
    il fiero Achille: Non pregarmi, iniquo,<br>
    non supplicarmi né pe' miei ginocchi<br>
    né pe' miei genitor. Potessi io preso<br>
    dal mio furore minuzzar le tue<br>
    carni, ed io stesso, per l'immensa offesa<br>
    che mi facesti, divorarle crude.<br>
    No, nessun la tua testa al fero morso<br>
    de' cani involerà: né s'anco dieci<br>
    e venti volte mi s'addoppii il prezzo<br>
    del tuo riscatto, né se d'altri doni<br>
    mi si faccia promessa, né se Prìamo<br>
    a peso d'oro il corpo tuo redima,<br>
    no, mai non fia che sul funereo letto<br>
    la tua madre ti pianga. Io vo' che tutto<br>
    ti squarcino le belve a brano a brano.<br>
    Ben lo previdi che pregato indarno<br>
    t'avrei, riprese il moribondo Ettorre.<br>
    Hai cor di ferro, e lo sapea. Ma bada<br>
    che di qualche celeste ira cagione<br>
    io non ti sia quel dì che Febo Apollo<br>
    e Paride, malgrado il tuo valore,<br>
    t'ancideranno su le porte Scee.<br>
    Così detto, spirò. Sciolta dal corpo<br>
    prese l'alma il suo vol verso l'abisso,<br>
    lamentando il suo fato ed il perduto<br>
    fior della forte gioventude. E a lui,<br>
    già fredda spoglia, il vincitor soggiunse:<br>
    Muori; ché poscia la mia morte io pure,<br>
    quando a Giove sia grado e agli altri Eterni,<br>
    contento accetterò. Così dicendo,<br>
    svelse dal morto la ferrata lancia,<br>
    in disparte la pose, e dalle spalle<br>
    l'armi gli tolse insanguinate. Intanto<br>
    d'ogn'intorno v'accorsero gli Achivi<br>
    contemplando d'Ettòr maravigliosi<br>
    l'ammirande sembianze e la statura;<br>
    né vi fu chi di fargli una ferita<br>
    non si godesse, al suo vicin dicendo:<br>
    Per gli Dei, che a toccarsi egli s'è fatto<br>
    più tenero che quando arse le navi:<br>
    e in questo dir coll'asta il ripungea.<br>
    Spoglio ch'ei l'ebbe, fra gli astanti Achei<br>
    ritto Achille parlò queste parole:<br>
    Amici e prenci e capitani, udite.<br>
    Poiché diermi gli Dei che domo alfine<br>
    costui ne fosse, che d'assai più nocque<br>
    che gli altri tutti insieme, alla cittade<br>
    volgiam l'armi, e vediam se, spento Ettorre,<br>
    fanno i Teucri pensier d'abbandonarla,<br>
    o, benché privi di cotanto aiuto,<br>
    coraggiosi resistere... Ma quale<br>
    vano consiglio mi ragiona il core?<br>
    Senza pianto sul lido e senza tomba<br>
    giace il morto Patròclo. Insin che queste<br>
    mie membra animerà soffio di vita,<br>
    ei fia presente al mio pensiero; e s'anco<br>
    laggiù nell'Orco obblivïon scendesse<br>
    della vita primiera, anco nell'Orco<br>
    mi seguirà del mio diletto amico<br>
    la rimembranza. Or via, dunque si rieda<br>
    alle navi, e costui vi si strascini.<br>
    E voi frattanto, giovinetti achivi,<br>
    intonate il peana: alto è il trionfo<br>
    che riportammo: il grande Ettòr, dai Teucri<br>
    adorato qual nume, è qui disteso.<br>
    Disse, e contra l'estinto opra crudele<br>
    meditando, de' piè gli fora i nervi<br>
    dal calcagno al tallone, ed un guinzaglio<br>
    insertovi bovino, al cocchio il lega,<br>
    andar lasciando strascinato a terra<br>
    il bel capo. Sul carro indi salito<br>
    con l'elevate glorïose spoglie,<br>
    stimolò col flagello a tutto corso<br>
    i corridori che volâr bramosi.<br>
    Lo strascinato cadavere un nembo<br>
    sollevava di polve onde la sparta<br>
    negra chioma agitata e il volto tutto<br>
    bruttavasi, quel volto in pria sì bello,<br>
    allor da Giove abbandonato all'ira<br>
    degl'inimici nella patria terra.<br>
    All'atroce spettacolo si svelse<br>
    la genitrice i crini, e via gittando<br>
    il regal velo, un ululato mise,<br>
    che alle stelle n'andò. Plorava il padre<br>
    miseramente, e gemiti e singulti<br>
    per la città s'udìan, come se tutta<br>
    dall'eccelse sue cime arsa cadesse.<br>
    Rattenevano a stento i cittadini<br>
    il re canuto, che di duol scoppiando<br>
    dalle dardànie porte a tutto costo<br>
    fuor voleva gittarsi. S'avvolgea<br>
    il misero nel fango, e tutti a nome<br>
    chiamandoli e pregando, Ah! vi scostate,<br>
    lasciatemi, gridava; è intempestivo<br>
    ogni vostro timor; lasciate, amici,<br>
    ch'io me n'esca, ch'io vada tutto solo<br>
    alle navi nemiche. Io vo' cadere<br>
    supplichevole ai piè di quell'iniquo<br>
    violento uccisor. Chi sa che il crudo<br>
    il mio crin bianco non rispetti e senta<br>
    pietà di mia vecchiezza. Ei pure ha un padre<br>
    d'anni carco, Pelèo che generollo<br>
    e de' Teucri nudrillo alla ruina,<br>
    soprattutto alla mia, tanti uccidendo<br>
    giovinetti miei figli: né mi dolgo<br>
    sì di lor tutti, ohimè! quanto d'un solo,<br>
    quanto d'Ettòr, di cui trarrammi in breve<br>
    l'empia doglia alla tomba. Oh fosse ei morto<br>
    tra le mie braccia almen! così la madre,<br>
    che sventurata partorillo, e io stesso<br>
    sfogo avremmo di pianti e di sospiri.<br>
    Questo ei dicea piangendo, e co' lamenti<br>
    facean eco al suo pianto i cittadini.<br>
    Dalle Tröadi intanto circondata,<br>
    in alti lai rompea la madre: Oh figlio!<br>
    tu se' morto, ed io vivo? io giunta al sommo<br>
    delle sventure te perdendo, ahi lassa!<br>
    te che in ogni momento eri la mia<br>
    gloria e il sostegno della patria tutta<br>
    che t'accogliea qual nume. Ahi! ne saresti,<br>
    vivo, il decoro; e ne sei, morto, il lutto.<br>
    Seguìa questo parlar di pianto un fiume.<br>
    Ma del fato d'Ettòr nulla per anco<br>
    Andròmaca sapea, ché nullo a lei<br>
    del marito rimasto anzi alle porte<br>
    recato avea l'avviso. Nell'interne<br>
    regie stanze tessendo ella si stava<br>
    a doppie fila una lucente tela<br>
    di diverso rabesco. E per suo cenno<br>
    avean frattanto le leggiadre ancelle<br>
    posto un tripode al fuoco, onde al consorte<br>
    pronto fosse, al tornar dalla battaglia,<br>
    caldo un lavacro. Non sapea, demente!<br>
    che da' lavacri assai lungi domato<br>
    l'avea Minerva per la man d'Achille.<br>
    Ma come dalla torre un suon confuso<br>
    d'ululi intese e di lamenti, tutte<br>
    le tremaro le membra, al suol le cadde<br>
    la spola, e volta alle donzelle, disse:<br>
    Accorrete sollecite, seguitemi<br>
    due di voi tosto: vo' veder che avvenne.<br>
    Dell'onoranda suocera la voce<br>
    mi percuote l'orecchio, e il cor mi balza<br>
    con sussulto nel petto, e manca il piede.<br>
    Certo, qualche gran danno, ohimè! sovrasta<br>
    di Prìamo ai figli. Allontanate, o numi,<br>
    questo presagio: ma ben forte io temo<br>
    che il divo Achille all'animoso Ettorre<br>
    non abbia del salvarsi entro le mura<br>
    già tagliata la strada, ed or pel campo<br>
    lo m'insegua da tutti abbandonato;<br>
    e la bravura esizïal non domi<br>
    che il possedea: restarsi egli non seppe<br>
    mai nella folla, e sempre oltre si spinse,<br>
    a nessun prode di valor secondo.<br>
    Così dicendo, della reggia uscìo<br>
    qual forsennata, e le tremava il core.<br>
    La seguivan le ancelle; e fra le turbe<br>
    giunta alla torre, s'arrestò, girando<br>
    lo sguardo intorno dalle mura. Il vide,<br>
    il riconobbe da corsier veloci<br>
    strascinato davanti alla cittade<br>
    verso le navi indegnamente. Oscura<br>
    notte i rai le coperse, ed ella cadde<br>
    all'indietro svenuta. Si scomposero<br>
    i leggiadri del capo adornamenti<br>
    e nastri e bende e l'intrecciata mitra<br>
    e la rete ed il vel che dielle in dono<br>
    l'aurea Venere il dì che dalle case<br>
    d'Eezïòne Ettòr la si condusse<br>
    di molti doni nuzïali ornata.<br>
    Affollârsi pietose a lei dintorno<br>
    le cognate che smorta tra le braccia<br>
    reggean l'afflitta di morir bramosa<br>
    per immenso dolor. Come in se stessa<br>
    alfin rivenne, e l'alma al cor s'accolse,<br>
    fe' degli occhi due fonti, e così disse:<br>
    Oh me deserta! oh sposo mio! noi dunque<br>
    nascemmo entrambi col medesmo fato,<br>
    tu nella reggia del tuo padre, ed io<br>
    nella tebana Ipòplaco selvosa<br>
    seggio d'Eezïón che pargoletta<br>
    allevommi, meschino una meschina!<br>
    Oh non m'avesse generata! Ai regni<br>
    tu di Pluto discendi entro il profondo<br>
    sen della terra, e me qui lasci al lutto<br>
    vedova in reggia desolata. Intanto<br>
    del figlio, ohimè! che fia? Figlio infelice<br>
    di miserandi genitor, bambino<br>
    egli è del tutto ancor, né tu puoi morto<br>
    più farti suo sostegno, Ettore mio,<br>
    ned egli il padre vendicar: ché dove<br>
    pur sia che degli Achei la lagrimosa<br>
    guerra egli sfugga, nondimen dolenti<br>
    trarrà sempre i suoi giorni, e a lui l'avaro<br>
    vicin mutando i termini del campo<br>
    spoglierallo di questo. Abbandonato<br>
    da' suoi compagni è l'orfanello; ei porta<br>
    ognor dimesso il volto, e lagrimosa<br>
    la smunta guancia. Supplice indigente<br>
    va del padre agli amici, e all'uno il saio,<br>
    tocca all'altro la veste. Il più pietoso<br>
    gli accosta alquanto il nappo, e il labbro bagna,<br>
    non il palato. Ed altro tal che lieto<br>
    va di padre e di madre, alteramente<br>
    dalla mensa il ributta, e lo percote,<br>
    e villano gli grida: Sciagurato,<br>
    esci: il tuo padre qui non siede al desco.<br>
    Torna allor lagrimando Astïanatte<br>
    alla vedova madre, egli che dianzi<br>
    d'eletti cibi si nudrìa, scherzando<br>
    sul paterno ginocchio. E quando ei stanco<br>
    d'innocenti trastulli al dolce sonno<br>
    chiudea le luci alla nudrice in grembo,<br>
    dentro il suo letticciuol su molli piume,<br>
    sazio di gioia il cor, s'addormentava.<br>
    E quanti or privo dell'amato padre,<br>
    ahi quanti affanni soffrirà! né punto<br>
    d'Astïanatte gioveragli il nome<br>
    che gli posero i Troi, perché le porte<br>
    tu sol ne difendevi e l'ardue mura.<br>
    Or te sul lido fra le navi, e lungi<br>
    da chi vita ti diè, lubrici i vermi<br>
    roderan, come sazio avrai de' veltri<br>
    nudo le gole; ahi nudo! e nella reggia<br>
    tante avevi leggiadre ed esquisite<br>
    vesti, lavoro dell'esperte ancelle.<br>
    Or poiché vane a te son fatte, e tolto<br>
    n'è il coprirti di queste in sul ferètro,<br>
    tutte alle fiamme gitterolle io stessa,<br>
    onde al cospetto de' Troiani almeno<br>
    questo segno d'onor ti sia renduto.<br>
    Così dicea piangendo, ed al suo pianto<br>
    co' sospiri facean eco le donne.</p>
    <hr>
    <table border="0" width="100%">
      <tr>
        <td width="25%" align="center"><a href="#alto"><img src="alto.gif" alt="Inizio pagina" border="0" WIDTH="44" HEIGHT="43"></a><br>
        <font size="1">inizio pagina</font></td>
        <td width="25%" align="center"><a href="indice.htm"><img src="indice.gif" alt="Indice" border="0" WIDTH="44" HEIGHT="43"></a><font size="1"><br>
        indice</font></td>
        <td width="25%" align="center"><a href="iliade21.htm"><img src="indietro.gif" alt="Indietro" border="0" WIDTH="45" HEIGHT="44"></a><br>
        <font size="1">indietro</font></td>
        <td width="25%" align="center"><font size="1"><a href="iliade23.htm"><img src="avanti.gif" alt="Avanti" border="0" WIDTH="45" HEIGHT="44"></a><br>
        avanti</font></td>
      </tr>
    </table>
    </td>
  </tr>
</table>
</center></div>
</body>
</html>
