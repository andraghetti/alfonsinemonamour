<html>
<head>
<meta http-equiv="Content-Language" content="it">
<meta http-equiv="Content-Type" content="text/html; charset=windows-1252">
<title>Walter Garavini, partigiano</title>
<style fprolloverstyle>A:hover {color: #FF00FF; text-decoration: none}
</style>
</head>

<body background="immagini/sfondi/sfondo_giallino.jpg" vlink="#0000FF" alink="#FF00FF">
<div align="center">
  <center>
  <table border="0" width="100%" cellspacing="0" cellpadding="9" height="1" bgcolor="#980519">
    <tr>
      <td width="55" align="center" height="1">
  <p align="center"><img border="0" src="immagini/walter0.jpg" width="56" height="68"></td>
      <th width="100%" align="center" height="1" valign="middle">
          <p align="center">
          <b>
 <a href="alfonsine.htm" target="_parent"><font face="arial,helvetica,sans-serif" size="7" color="#FFFFFF">Alfonsine</font></a></b>
      <th width="55" align="center" height="1" valign="middle">
          <p align="center">
          <b><font size="2" face="arial,helvetica,sans-serif"><img border="0" src="immagini/stemma_alfonsines%5B1%5D.jpg" width="55" height="65" align="absmiddle">
          </font></b>
    </tr>
  </table>

  </center>
</div>
<div align="center">
  <center>

<table border="0" width="980" cellspacing="1" cellpadding="7" height="138">
  <tr>
    <td width="100%" height="20" align="center">
      <p align="center"><b><font face="arial,helvetica,sans-serif" size="6">&nbsp;|
      <a href="mon-amour.htm">Ricerche
      sull'anima di Alfonsine</a><font size="2" face="arial,helvetica,sans-serif">
      |</font></font></b>
      <p align="center"><b><font face="arial,helvetica,sans-serif" size="6"><script src="https://connect.facebook.net/it_IT/all.js#xfbml=1"></script><fb:like href="https://alfonsinemonamour.racine.ra.it/alfonsine/Alfonsine/garavini walter.htm" send="true" width="450" show_faces="true" font="arial"></fb:like> </font></b></td>
  </tr>
  <tr>
    <td width="91%" valign="top" height="87" style="text-indent: 3; margin-right: 2" align="center">
  </center>
    <p class="MsoNormal"><span style="mso-bidi-font-weight: normal; mso-bidi-font-size: 12.0pt"><b><font size="7" color="#FF0000">Walter
    Garavini, un partigiano</font></b></span></p>
    <p class="MsoNormal"><img border="0" src="immagini/walter0.jpg" width="639" height="793"></p>
    <p class="MsoNormal" align="left"><font face="arial,helvetica,sans-serif" size="6"><b><i>di
    Luciano Lucci </i></b></o:p>
    </font>
    </p>
  </td>

  </tr>
  <tr>
    <td width="91%" valign="top" height="87" style="text-indent: 3; margin-right: 2" align="center">
  <table border="0" width="100%">
    <tr>
      <td width="66%" valign="top">
        <b><font size="7" color="#FF0000">Walter Garavini era nato nel 1924.</font></b>
        <p><font face="arial,helvetica,sans-serif" size="6">Abitò fin da
        piccolo a Borgo Gallina in ambiente di socialisti e comunisti,
        anche se con l'avvento del fascismo molti suoi coetanei divennero
        fascisti, sostanzialmente per tentare di uscire dalla povertà.<br>
        Alla caduta del fascismo a Borgo Gallina si formò un gruppo di
        antifascisti composto da Walter e i Bedeschi: Carlì, Pinaz e Antonio e
        altri.</font></p>
        <p><font face="arial,helvetica,sans-serif" size="6">Una sera, era
        il 26 dicembre del '43, in tre o quattro amici di ritorno dal
        cinema Aurora, lungo la rampa del ponte furono fermati e puntati con la
        pila in faccia dal vigile municipale Scussè e da altri fascisti. &quot;<i>Non
        siamo già dei pescigatto</i>&quot; - risposero. Furono minacciati e
        informati che c’era stato un’attentato, con uno sparo di pistola
        contro la guardia Gigì d’la Murèta, Giuseppe Pagani, che era rimasto
        ferito. Da quell'attentato si scatenò la rappresaglia fascista che
        portò all'esecuzione a sangue freddo di Antonio Pezzi a Taglio Corelli,
        un uomo pacifico con simpatie genericamente antifasciste, che non
        c'entrava niente.</font></p>
        <p><font face="arial,helvetica,sans-serif" size="6">Dopo qualche giorno Walter
        partì per la montagna come partigiano con un gruppo di giovani
        alfonsinesi, ma come già era capitato a un gruppo precedente, tornarono
        a casa per la troppa neve. Finalmente nella primavera del ’44
        partirono da Alfonsine in 25. Erano in bicicletta. Stavano a una
        distanza di venti metri l’uno dall’altro. Walter aveva nella sporta
        dei camicioli fatti con pelle di coniglio e sotto delle bombe a mano.
        Passarono a Coccolia davanti a una villa dove era sistemato un comando
        tedesco. C’erano due tedeschi di guardia. Non batterono ciglio pur
        vedendo passare venticinque giovani in bicicletta in fila indiana.</font></p>
        <p align="center"><font size="6"><a href="immagini/walter3.jpg"><img border="0" src="immagini/walter3_small.jpg" alt="walter3.jpg (387299 byte)" width="712" height="501"><br>
        </a><i>Walter Garavini (n° 4)</i></font></p>
        <p><font face="arial,helvetica,sans-serif" size="6">In montagna
        durante la grande retata dei nazifascisti dove morirono Terzo Lori e
        Amos Calderoni, il suo gruppo fu preso prigioniero dai tedeschi.</font></p>
        <p><font face="arial,helvetica,sans-serif" size="6">&quot;<i>Ero con due miei
        compagni di 18 e 19 anni.</i> - ha raccontato in una testimonianza ai
        ragazzi della Scuola Media di Alfonsine - <i>In verità ci eravamo
        arresi, per salvare le famiglie con tanti bambini, che abitavano nella
        casa in cui ci eravamo nascosti. Fummo portati nella prigione di S.
        Sofia e picchiati continuamente per sei giorni senza mangiare né bere.
        Il secondo giorno fummo portati tutti (eravamo in diciotto, presi
        prigionieri nei vari rastrellamenti) nel piazzale della chiesa e messi
        alla berlina, per un giorno intero, con un cartello davanti su cui era
        c'era scritto – BANDITI-</i>&quot;.</font></p>
        <p><font face="arial,helvetica,sans-serif" size="6">Poiché tra di loro c’era
        un parente del fattore di Mussolini, che non era partigiano, ma era
        finito lì per caso, il fattore basandosi sulla legge di Mussolini che
        lasciava ai catturati l’opportunità di scegliere se andare deportato
        in Germania o aderire al nuovo esercito repubblichino, ottenne che non
        fossero&nbsp; fucilati subito. Walter ebbe poi modo, con uno stratagemma,
        di farsi venire una febbre da cavallo: fu ricoverato all'ospedale di
        Forlì, e da qui, con l'aiuto di due donne, riuscì a fuggire e a
        tornare a casa: era il 4 luglio del 1944.</font></p>
        <p align="center"><font face="arial,helvetica,sans-serif" size="6" color="#FF0000"><b>A settembre raggiunse a
        Ravenna il distaccamento partigiano &quot;Terzo Lori&quot;.</b></font></p>
        <p><font face="arial,helvetica,sans-serif" size="6">Dopo la liberazione di
        Ravenna si mise a disposizione delle truppe inglesi e canadesi che lo
        utilizzarono per le imprese più pericolose. Fu incaricato di passare le
        linee e prendere contatto con il CLN alfonsinese, per osservare la
        situazione e riferire sulla quantità di armi e di soldati presenti.
        Vestito da borghese con documenti falsi, passò le linee e tentò di
        raggiungere la casa in fondo a Corso Garibaldi dove abitava Annibale
        Manzoli, uno dei capi del CLN. Fu preso dai tedeschi che lo accusarono
        di essere una spia. Lui disse di essere solo un civile: attraversò con
        essi il fiume e fu portato al comando tedesco nella Casa del Popolo. Da
        qui traslocato in motocicletta a Voltana, da dove fu messo su un treno e
        spedito in Germania, a Painer, in un campo di lavoro per prigionieri.</font></p>
        <p><font face="arial,helvetica,sans-serif" size="6">Qual è stato il giorno in
        cui ha avuto più paura – gli hanno chiesto i ragazzi della scuola -
        &quot;<i>E' stato il giorno in cui gli alleati hanno bombardato il campo
        di concentramento, il 10 febbraio 1945. Mi ricordo che ero a letto e
        così, nudo come stavo, cominciai a correre tra le baracche che
        saltavano per aria e continuai a farlo per circa quattro chilometri,
        riuscendo a scavalcare il filo spinato della recinzione senza farmi un
        graffio. Venni liberato proprio il 10 aprile 1945: erano le sei del
        mattino</i>&quot;.</font></p>
        <p><font face="arial,helvetica,sans-serif" size="6" color="#FF0000"><b>Walter tornò libero
        in Italia il 12 agosto del 1945.</b></font></p>
        <p><font face="arial,helvetica,sans-serif" size="6">Si mise subito a lavorare,
        aiutando il CLN a stendere la rete elettrica e di illuminazione da
        Fusignano ad Alfonsine (cabina centrale delle Borse) e da qui portarono
        l’elettricità alla fabbrica Marini.</font></p>
        <p align="center"><a href="immagini/walter.jpg"><font size="6"><img border="0" src="immagini/walter_small.jpg" alt="walter.jpg (392954 byte)" width="604" height="448"></font></a></p>
        <p><font face="arial,helvetica,sans-serif" size="6">Poi lavorò per alcuni anni,
        presso la fornace di Alfonsine della Ditta Baldrati, che produceva
        mattoni.</font></p>
        <p><font face="arial,helvetica,sans-serif" size="6">In seguito chiese di essere
        assunto presso l'Officina Marini. Dopo due mesi di prova divenne
        definitivo. Ben presto fu nominato dal sindacato delegato di fabbrica
        del reparto &quot;Verniciatura&quot;.</font></p>
        <p><font face="arial,helvetica,sans-serif" size="6">Uscito poi, come pensionato,
        dalla 'Marini' gestì il bar 'Italia', in piazza Gramsci.</font></p>
        <p align="center"><a href="immagini/walter2.jpg"><font size="6"><img border="0" src="immagini/walter2_small.jpg" alt="walter2.jpg (81560 byte)" width="732" height="549"></font></a></td>
    </tr>
  </table>
  </td>

  </tr>
</table>
</div>

      <p align="center">&nbsp;<script src="https://connect.facebook.net/it_IT/all.js#xfbml=1"></script><fb:like href="https://alfonsinemonamour.racine.ra.it/alfonsine/Alfonsine/garavini walter.htm" send="true" width="450" show_faces="true" font="arial"></fb:like><b><font face="arial,helvetica,sans-serif" size="6">
      &nbsp;</font></b>

      <p align="center"><b><font face="arial,helvetica,sans-serif" size="6">
      | <a href="mon-amour.htm">Ricerche
      sull'anima di Alfonsine</a><font size="2" face="arial,helvetica,sans-serif">
      </font>
      |</font></b>

</body>

</html>