<html>

<head>
<meta http-equiv="Content-Language" content="it">
<meta http-equiv="Content-Type" content="text/html; charset=windows-1252">

<title>L'anima di Piazza Monti</title>
<style>A:link, A:visited { text-decoration: none }
A:hover { text-decoration: underline }
</style>



<style fprolloverstyle>A:hover {color: #FF00FF; text-decoration: blink}
</style>
</head>

<body  background="immagini/sfondi/sfondo_giallino.jpg" vlink="#0000FF">




  <table border="0" width="100%" cellspacing="0" cellpadding="9" height="1" bgcolor="#980519">
    <tr>
      <td width="55" align="center" height="1">
  <p align="center">
       <a href="piazza_monti_1895A.htm"><img border="0" src="immagini/piazza_monti_a_colori_1_small2.jpg" alt="piazza_monti_a_colori_1.jpg (228432 byte)" width="74" height="49"></a></td>
      <th width="100%" align="center" height="1" valign="middle">
          <b>
 <p align="center"><a href="alfonsine.htm" target="_parent"><font face="Arial" size="7" color="#FFFFFF">Alfonsine</font></a></p></b>
      <th width="55" align="center" height="1" valign="middle">
          <p align="center">
          <font face="Arial, Helvetica,sans-serif"><img border="0" src="immagini/stemma_alfonsines%5B1%5D.jpg" width="55" height="65" align="absmiddle">
          </font>
    </tr>
  </table>




      <p align="center"><b><font face="arial,helvetica,sans-serif" size="6">&nbsp;<a href="mon-amour.htm">Ricerche
      sull'anima di Alfonsine</a> | <a href="piazza_monti_aerea_1939.htm">Piazza
      Monti</a> | <a href="lato_sud_della_piazza_monti1.htm">Il Piazzale della
      Chiesa</a> |</font></b>




      <div align="center">
        <center>




  <table border="0" width="980" cellpadding="6" height="1" cellspacing="0">
    <tr>
      <td width="100%" align="center" height="99" valign="middle">
       <p>
       &nbsp;
       </p>
          <p ALIGN="center"><b><font face="Times New Roman" color="#181512" size="7">A
          spass par la piaza e la viulèna</font></b>
       <p><b><a href="piazza_monti_aerea_1939.htm"><font color="#181512" face="Times New Roman" size="6">Piazza
       Monti 1939</font></a><font color="#181512" face="Times New Roman" size="6">: quel buco bianco e vuoto è la nostra anima</font></b></p>

        </center>
      <p align="left"><i><font color="#181512" face="Times New Roman" size="6">di
          Loris Pattuelli e Luciano Lucci</font></i></p>
      <p align="center"><font face="Comic Sans MS,arial, helvetica, sans-serif" size="7"><a href="lato_sud_della_piazza_monti.htm"><b>Piazza
      Monti</b></a></font></p>
      <p align="center"><font size="6"><a href="lato_sud_della_piazza_monti.htm"><b><font face="Comic Sans MS,arial, helvetica, sans-serif">nel
      1885</font></b></a><b><font face="Comic Sans MS,arial, helvetica, sans-serif"><a href="piazza_monti_1895A.htm">...&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
      nel 1901</a>...&nbsp;</font></b></font><font color="#0000FF"><font size="6">&nbsp;</font>&nbsp;&nbsp;&nbsp;&nbsp;&nbsp;<font face="Comic Sans MS,arial, helvetica, sans-serif" size="6"><b>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
      <a href="piazza_monti_1895A.htm">n</a>el </b></font><a href="piazza_monti_aerea_1939.htm"><b><font face="Comic Sans MS,arial, helvetica, sans-serif" size="6">1939</font></b></a></font><font size="6"><b><font color="#FF0000"><a href="piazza_monti_1895A.htm"><font face="Comic Sans MS,arial, helvetica, sans-serif" size="4"><br>
      </font></a></font></b><a href="lato_sud_della_piazza_monti.htm"><img border="1" src="immagini/piazza_1884_colori_completa_small.jpg" alt="piazza_1884_colori_completa.jpg (28879 byte)" width="307" height="168"></a>&nbsp;&nbsp;&nbsp;&nbsp;&nbsp;
      <a href="piazza_monti_1895A.htm"><img border="0" src="immagini/piazza_monti_a_colori_1_small2.jpg" alt="piazza_monti_a_colori_1.jpg (228432 byte)" width="267" height="169"></a>&nbsp;&nbsp;&nbsp;
      <a href="immagini/piazza_monti_aerea_1939.jpg"><i><font size="2" face="Comic Sans MS,arial, helvetica, sans-serif" color="#FF0000">&nbsp;</font></i></a></font><font face="Times New Roman" size="6"><a href="piazza_monti_aerea_1939.htm"><img border="0" src="immagini/piazza_monti_aerea_1939_small.jpg" alt="piazza_monti_aerea_1939.jpg (72565 byte)" width="280" height="169"><br>
      </a></font><i><font size="6" face="Comic Sans MS,arial, helvetica, sans-serif" color="#FF0000">Un
       click o un tocco sulla foto o sui titoli per saperne di più</font></i></p>
       <p align="center"><center><font color="#181512" face="Times New Roman" size="6">La
       macchia quadrata bianca che si può vedere nella foto aerea era la
       vecchia piazza Monti nel 1939. La stradina che l’univa al ponte sul
       Senio era detta </font><font color="#181512" face="Times New Roman" size="7"> <a href="violina.htm"> la &quot;viuléna&quot;</a>.</font></p>




       <p ALIGN="center"><font size="6"><a href="immagini/violina_vecchia.jpg"><img border="0" src="immagini/violina_vecchia_small3.jpg" alt="violina_vecchia.jpg (53358 byte)" width="795" height="485"><br>
       </a><font face="arial,helvetica,sans-serif"><i>Da notare i due pali
    messi di traverso: erano presenti, nello stesso modo, anche nel 1830
    &quot;per impedire il passaggio dei carri per il trasporto di fieni, erbe
    vallive e derrate varie&quot;.&nbsp;</i></font></font></p>
       <p ALIGN="JUSTIFY"><font color="#181512" face="Times New Roman" size="6">In
       piazza si tenevano tutte le feste comandate, la domenica c’era il
       mercato, e ogni tanto si poteva sentire anche la banda cittadina. In
       piazza si svolgevano quasi tutte le attività: spacci, drogherie,
       osterie, caffé, locande, barbieri, macellai, verniciatori di carrozze,
       negozi di tessuti, ferramenta, officine di meccanici di biciclette, moto,
       riparazioni e noleggio auto.</font></p>
       <p ALIGN="JUSTIFY"><font color="#181512" face="Times New Roman" size="6">Sulla
       piazza si affacciavano la chiesa, il municipio, le pescherie. In piazza c’erano
       anche il Credito Romagnolo e la Cassa di Risparmio di Ravenna, la
       farmacia Lugaresi; poco distante il Circolo Cittadino, il mercato del
       bestiame con le stalle, che ospitavano anche i bovari, i venditori
       ambulanti e i viandanti, con i loro cavalli e birocci.</font></p>
       <p ALIGN="center"><a href="immagini/palazzo-grazioli-1930-con-c.jpg"><font size="6"><img border="1" src="immagini/palazzo-grazioli-1930-con-c_small.jpg" alt="palazzo-grazioli-1930-con-c.jpg (135905 byte)" width="903" height="638"></font></a></p>
       <p ALIGN="center"><font size="6"><img border="0" src="immagini/lato-sud-1910.jpg" width="890" height="232">
       </font>
       </p>
       <p ALIGN="JUSTIFY"><font color="#181512" face="Times New Roman" size="6">Di
       fianco al Municipio fu costruita la </font> <a href="casafascio.htm"> <font face="Times New Roman" size="7" color="#0000FF"> Casa del Fascio</font></a> <font color="#181512" face="Times New Roman" size="6"> nel <b>1929</b>.</font></p>
       <p ALIGN="center"><font size="6"><img border="0" src="immagini/casafascio-striscia.jpg" width="943" height="318">
       </font>
       </p>
       <p ALIGN="JUSTIFY"><font color="#181512" face="Times New Roman" size="6">Nell’aprile
       del <b>1945</b> i tedeschi decisero di minare tutte le case alla destra
       del Senio, per avere visibilità totale verso Sud dove c’erano le
       truppe inglesi, canadesi e del nuovo esercito italiano (Cremona). Fu
       risparmiata una fila di case, ancora oggi visibili e tutta la via Roma,
       perché, si dice, i tedeschi finirono le bombe o non arrivarono in tempo.</font></p>
       <p ALIGN="center"><font size="6"><img border="0" src="immagini/lato-sud-distrutta-piazza.jpg" width="940" height="422">
       </font>
       </p>
       <p ALIGN="JUSTIFY"><font color="#181512" face="Times New Roman" size="6">Ma
       diversi bombardamenti aerei americani avevano già colpito la chiesa, e
       un'incursione aerea alleata aveva distrutto la Villa Marini (di Maré), dove era
       insediato il comando tedesco.</font></p>
       <p ALIGN="JUSTIFY"><font color="#181512" face="Times New Roman" size="6">Quasi
       nulla è rimasto, ma in mezzo alla via detta un tempo &quot;la viuléna&quot;,
       tra la chiesa e l’albergo &quot;Al Gallo&quot;, una lapide è rimasta
       intatta. Il ricordo va alla breve vita della Repubblica Romana di Mazzini
       e Garibaldi </font> <b><font color="#FF0000" face="Times New Roman" size="6">(1849)</font></b><font color="#181512" face="Times New Roman" size="6">. Vi si legge &quot;qui fu piantato l’albero
       della libertà nel 1849&quot;.<i> Andò male...</i></font></p>
       <p ALIGN="JUSTIFY"><font color="#181512" face="Times New Roman" size="6">Ci
       riprovarono di nuovo nel<b> </b>giugno del<b>  </font><font color="#FF0000" face="Times New Roman" size="6"> 1914</font><font color="#181512" face="Times New Roman" size="6">
       </font> </b><font color="#181512" face="Times New Roman" size="6">gli alfonsinesi,
       anarchici, socialisti e repubblicani<b> </b>di nuovo in piazza, e fu la
       rivolta della Settimana Rossa, con comizi infuocati e l’incendio della
       Pretura, che coinvolse l’archivio e parte del Municipio.</font></p>
       <p ALIGN="JUSTIFY"><font color="#181512" face="Times New Roman" size="6">Fu
       saccheggiata la Chiesa e i magazzini dei ricchi proprietari di Alfonsine.
       <i>Riandò male...</i></font></p>
       <b>
       <p ALIGN="JUSTIFY"><font color="#FF0000" face="Times New Roman" size="6">1922</font></b><font color="#181512" face="Times New Roman" size="6">:
       durante le scorribande delle squadracce di Italo Balbo, fu incendiato il
       circolo dei socialisti e alcune botteghe della Viuléna.</font></p>
       <p ALIGN="JUSTIFY"><font color="#181512" face="Times New Roman" size="6">Il
       repubblicano Peo Bertoni fu ucciso dai fascisti, sull’argine del fiume.
       <i>Tempi duri...</i></font></p>
       <b>
       <p ALIGN="JUSTIFY"><font color="#FF0000" face="Times New Roman" size="6">1924</font><font color="#181512" face="Times New Roman" size="6">:</font></b><font color="#181512" face="Times New Roman" size="4">
       </font><font color="#181512" face="Times New Roman" size="6">
       sotto i portici della <i>viuléna</i> il segretario del Fascio Abele
       Faccani e il fratello aggredirono Mino Gessi.</font></p>
       <p ALIGN="JUSTIFY"><font color="#181512" face="Times New Roman" size="6">Per
       difendersi il Gessi sparò e ferì a morte il Faccani, poi fuggì in
       Francia ma non tornò più. Morì a Dachau nel 1945 catturato dai
       nazisti. Tempi bui...</font></p>
       <p ALIGN="JUSTIFY"><b><font color="#FF0000" face="Times New Roman" size="6">1943</font></b><font color="#181512" face="Times New Roman" size="6">:
       caduta del fascismo. Nella piazza i primi partigiani incendiarono la Casa
       del Fascio, per festeggiare la caduta di Mussolini. Andò un po’
       meglio...</font></p>
       <p ALIGN="JUSTIFY"><b><font color="#FF0000" face="Times New Roman" size="6">1945</font></b><font color="#181512" face="Times New Roman" size="6">:
       tra le macerie della piazza, la gente festeggiò la liberazione dall’esercito
       tedesco e dai fascisti.</font></p>
       <p ALIGN="JUSTIFY"><font color="#181512" face="Times New Roman" size="6">Passando
       per piazza Monti, se ci si fa caso, si può sentire ancora l’odore
       delle antiche rivolte sapientemente mescolato a quello delle tagliatelle
       e cappelletti dell’albergo &quot;Al Gallo&quot;.</font></p>
       <p ALIGN="JUSTIFY"><font color="#181512" face="Times New Roman" size="6">Da
       bravi alfonsinesi, non sarebbe male se ogni tanto ci ricordassimo di fare
       un bel respirone, se ci convincessimo che è proprio così che, come
       dicono i jazzisti, body and soul - il corpo e l’anima
       incominciano a fare amicizia.</font></p>
       <p ALIGN="center"><b><font face="Times New Roman" color="#FF0000" size="7">Piazza
       bella piazza ci passò una lepre pazza</font></b></p>
       <p ALIGN="left"><font color="#181512" face="Times New Roman" size="6">Vorremmo ricordarti di
       ricordare che il presente, il passato e il futuro abitano dentro di noi.
       Sempre. Noi siamo contemporanei degli dei e dei nostri pronipoti.</font></p>
       <p ALIGN="left"><b><font color="#FF0000" face="Times New Roman" size="6">La
       storia siamo noi.</font></b></p>
       <p ALIGN="left"><font color="#181512" face="Times New Roman" size="6">Certo.
       Ricordi la bella canzone di Francesco De Gregori? Ma noi siamo anche una
       sconfinata geografia dell’anima. Siamo fatti con la stessa materia dei
       sogni, diceva Shakespeare. Qui vorremmo raccontarti qualcosa della vecchia piazza di
       Alfonsine,
       specialmente adesso che si sono avviati piccoli passi di
       ristrutturazione.</font></p>
       <p ALIGN="left"><font color="#181512" face="Times New Roman" size="6">Ma
       niente paura, non ti tormenteremo con la nostalgia, non ti faremo
       sospirare con alcuna identità etnica alfonsinese.</font></p>
       <p ALIGN="left"><font color="#181512" face="Times New Roman" size="6">La
       città di Alfonsine è un organismo vivente e, come tutti gli organismi
       viventi, essa non può certo sottrarsi ai cambiamenti. Per quel che ci
       riguarda, niente mai dovrebbe rimanere sempre uguale a se stesso.</font></p>
       <p ALIGN="left"><font color="#181512" face="Times New Roman" size="6">La
       staticità è segno di morte, mentre <b>la vita è cambiamento</b>.</font></p>
       <p align="left"><font color="#181512" face="Times New Roman" size="6">Nel
       divenire, ci piace pensare, risiedono le nostre radici e la nostra più
       profonda identità. Ma non sempre e comunque. Spesso è in un
       recentissimo passato che le nostre anime amano sonnecchiare, spesso è in
       un futuro anche troppo remoto che i nostri sogni si vanno a rinfrescare.
       E tornando a piazza Monti e alla sua prossima restaurazione, lasciaci
       dire che non crediamo proprio di essere i soli a sentirci parte in causa.
       Ricordi il vecchio slogan kennediano I care (mi riguarda)?</font></p>
       <p align="left"><font color="#181512" face="Times New Roman" size="6">La
       vita del mio paese mi riguarda. I care - mi riguarda: questo noi oggi
       vogliamo dirti. C’è una vecchia canzone popolare che fa così...
       &quot;piazza bella piazza ci passò una lepre pazza&quot;... la lepre
       pazza siamo noi. E in piazza (agorà) ci dovrebbe essere sempre posto per
       tutti, non solo per gli assessori e i geometri del Comune. Ma davvero
       dopo le orribili distruzioni della guerra e le orribili ricostruzioni del
       dopoguerra piazza Monti non può più permettersi il lusso di un’altra
       rinascita?</font></p>
       <p>
       &nbsp;
       </p>
       <p><b><font color="#FF0000" size="7" face="Times New Roman">Piazza
       Monti come potrebbe essere.&nbsp;</font></b></p>
       <p><b><font face="Times New Roman" size="7"><font color="#181512">Sette
       proposte, sette </font></font><font face="Times New Roman" color="#FF0000" size="6">(fatte
       nel 2003)</font></b></p>
       <p align="left"><font face="Times New Roman" size="6">La
       domanda essenziale è: quale ruolo può avere uno spazio come quello di
       Piazza Monti oggi... e nel futuro? L’idea che ci pare vincente è la
       polifunzionalità degli spazi, cioè la possibilità di adattarli per
       vari scopi; quindi non una struttura rigida, ma camaleontica: un luogo
       per passeggiare e chiaccherare, per famiglie e bambini, per adolescenti
       innamorati, per le serate estive, per il mercato, per le feste.</font>
       </p>
       <p ALIGN="left" style="line-height: 100%"><b><font color="#FF0000" size="6" face="Times New Roman">PROPOSTA
       1</font></b></p>
       <p ALIGN="left"><font face="Times New Roman" size="6">Togliere
       il parcheggio e
       spostare il monumento a
       Vincenzo Monti</font> </p>
       <p align="left"><font face="Times New Roman" size="6">Il
       parcheggio per auto e moto va eliminato dalla piazza in estate e, nel
       resto dell’anno, almeno nei giorni festivi.</font></p>
       <p align="left"><font face="Times New Roman" size="6">Il
       monumento al poeta alfonsinese Vincenzo Monti va spostato, poiché, per
       la sua piccola dimensione e fattura, non può essere valorizzato in una
       così grande piazza, anzi appare antiestetico.</font></p>
       <p align="center"><font size="6"><a href="immagini/piazza_monti_2003.jpg"><img border="2" src="immagini/piazza_monti_2003_small.jpg" width="439" height="298"></a>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
       <a href="immagini/monti-testa.jpg"><img border="0" src="immagini/monti-testa_small.jpg" alt="monti-testa.jpg (165249 byte)" width="250" height="320"></a>&nbsp;</font></p>
       <p align="left"><font face="Times New Roman" size="6">I
       tedeschi, prima della fuga, distrussero quasi tutta le costruzioni
       attorno.</font></p>
       <p align="left"><font face="Times New Roman" size="6">Ma
       la piazza, essendo uno spazio vuoto, non potette essere distrutta.</font></p>
       <p align="left"><font face="Times New Roman" size="6">Negli
       anni ‘60 però una metà della vecchia piazza fu riempita con un
       giardinetto pubblico.</font></p>
       <p align="left"><font face="Times New Roman" size="6">Si
       spera che a nessuno venga in mente di riempire anche il resto: la piazza
       per definizione deve essere un vuoto, occorre togliere e non aggiungere,
       abituarsi all’assenza.</font></p>
       <p ALIGN="left" style="line-height: 100%"><b><font color="#FF0000" face="Times New Roman" size="6">PROPOSTA
       2</font></b></p>
       <p ALIGN="left" style="line-height: 150%"><font size="6" color="#181512" face="Times New Roman">Togliere
       l’asfalto dalla piazza e dalle strade che la contornano, riscoprendo il
       vecchio ciotolano.</font></p>
       <p ALIGN="JUSTIFY"><font face="Times New Roman" size="6">Per
       prima cosa occorrerà togliere l’asfalto, riutilizzando il ciotolato
       che c’era prima (dovrebbe essere ancora lì sotto), o inserendone uno
       nuovo, ma simile a quello documentato nel dettaglio della foto sotto.</font></p>
       <p ALIGN="center"><font size="6"><a href="immagini/viulena_con_corriera.jpg"><font face="Times New Roman"><img border="0" src="immagini/viulena_con_corriera_small1.jpg" alt="viulena_con_corriera.jpg (258425 byte)" align="center" width="538" height="336">&nbsp;<br>
       </font>
       </a><i><font color="#FF0000" face="Times New Roman" size="6">un clic o un
       tocco per ingrandire la foto</font></i></font></p>
       <p ALIGN="left"><font face="Times New Roman" size="6">Questo
       vale sia per le strade che girano attorno alla piazza che per la piazza
       stessa, anche se prima questa era in terra battuta.</font></p>
       <p><font face="Times New Roman" size="6">Riportare
       alla luce ciò che è rimasto sepolto per 50 anni è affascinante come un
       film con Indiana Jones: una magia simile vale l’intera operazione.</font></p>
       <p ALIGN="left" style="line-height: 100%"><b><font size="6" color="#FF0000" face="Times New Roman">PROPOSTA
       3</font></b></p>
       <p ALIGN="left"><b><font face="Times New Roman" size="6">Rendere
       possibile e
       abitudinario il passeggio in
       piazza e lungo la &quot;viuléna&quot;</font></b></p>
       <p align="left"><font face="Times New Roman" size="6">La viuléna, via Giordano
       Bruno, poi via Abele Faccani, è il tratto di strada che va che dall’incrocio
       fino al ponte.</font></p>
       <p align="left"><font face="Times New Roman" size="6">Oggi
       questa via non ha neppure un nome ufficiale. Innanzitutto le va assegnata
       una targa col nome &quot;la Viuléna&quot;.</font></p>
       <p align="left"><font face="Times New Roman" size="6">C’era
       un detto, che risaliva ai primi dell’ottocento, noto ancora fino agli
       anni ‘60 &quot;mo’ va a spass int’la Viuléna&quot;, per dire vai a
       perder tempo, vai a passeggiare senza senso, o a perderti tra osterie,
       caffé...</font></p>
       <p align="left"><font face="Times New Roman" size="6">La
       viùlena è stata infatti da sempre la via dove c’erano osterie,
       locande, ristoranti, portici con botteghe varie. Vi si affacciava l’unica
       chiesa di Alfonsine e il passeggio domenicale dopo la messa, la fece
       diventare anche la &quot;via dello struscio&quot;.</font></p>
       <p ALIGN="left"><b><font size="6"><font color="#FF0000" face="Times New Roman">PROPOSTA
       4 </font><font color="#181512" face="Times New Roman"> </font><font size="6" color="#FF0000" face="Times New Roman"> <i> (in parte realizzata dal Comune nel 2004)</i></font></font></b></p>
       <p ALIGN="left"><b><font face="Times New Roman" size="6">La nostra
       proposta era di lasciare
       intatti i marciapiedi della
       &quot;Viulèna&quot;: ghiaino bianco pressato e rimettere
       i &quot;pilastrini&quot;, ma...</font></b></p>
       <p ALIGN="center">&nbsp;</p>
       <p align="left"><b><font face="Times New Roman" size="6">I
       due marciapiedi</font></b> <font face="Times New Roman" size="6"> che delimitano la viuléna erano in ghiaia bianca e
       segnati da più di un secolo dai passi dell’uomo; gli alberi, che li
       abbellivano in primavera, in estate offrivano i loro frutti ai bambini, se
       ancora sapevano arrampicarsi sui rami: insomma, andavano benissimo così. Il
       ghiaino in terra battuta era il bello della <i>viuléna</i>.</font></p>
    <table border="0" width="100%" cellpadding="7">
      <tr>
        <td width="50%">
          <p align="center"><font size="6"><img border="0" src="immagini/Alfonsine%202000/piazza-monti-violi-na-oggi.jpg" width="439" height="579"></font></p>
        </td>
        <td width="50%" valign="top"><font face="Times New Roman" size="6">Ma dovendo qualcuno
       intervenire chiedemmo di
       <b>evitare</b> (per favore) qualsiasi tipo di betonella: quelle andavano bene
       nel paese nuovo... Si poteva secondo noi migliorare l’esistente inserendo uno
       stabilizzante che rendesse più rigido lo strato di ghiaino.&nbsp;</font>
          <p><font face="Times New Roman" size="6"> Comunque si
       è scelto di utilizzare i san pietrini e alla fine la ristrutturazione
       non è andata male del tutto, anche se sono stati abbattuti i prugni e
       sostituiti con i lecci (orribile e contestata scelta).</font></p>
          <table border="0" width="100%" cellpadding="6">
            <tr>
              <td width="50%">
                <p align="center"><a href="immagini/viola.jpg"><i><b><font face="Times New Roman" size="6"><img border="0" src="immagini/viola_small.jpg" alt="viola.jpg (34954 byte)" width="200" height="127"></font></b></i></a></p>
              </td>
              <td width="50%">
                <p align="center"><a href="immagini/Alfonsine%202000/piazza-monti-fittone-oggi-6.jpg"><font size="6"><img border="0" src="immagini/piazza-monti-fittone-oggi-6_small.jpg" alt="piazza-monti-fittone-oggi-6.jpg (18497 byte)" width="171" height="128"></font></a></p>
              </td>
            </tr>
            <tr>
              <td width="50%" valign="top"><font size="6" face="Arial"><i>Uno
            dei fittoni che delimitavano la violina dal marciapiede</i></font></td>
              <td width="50%" valign="top"><font face="Arial" size="6"><i>I fittoni
                nuovi</i></font>
                <p>&nbsp;</td>
            </tr>
          </table>
        </td>
      </tr>
    </table>
       <p align="left"><b><font face="Times New Roman" size="6">I
       pilastrini</font></b> <font face="Times New Roman" size="6"> (nella foto sopra) della vecchia via sono stati ripristinati,
       anche se non esattamente della stessa forma e altezza di quelli originari. Chissà che i bambini non imparino a
       scavalcarli alla cavallina: un &quot;percorso vita&quot;</font></p>
       <p ALIGN="left" style="line-height: 150%"><b><font size="6" color="#FF0000" face="Times New Roman">PROPOSTA
       5</font></b></p>
       <p ALIGN="left"><b><font face="Times New Roman" size="6">Rivitalizzare
       il giardinetto pubblico</font></b></p>
       <p align="left"><font face="Times New Roman" size="6">In
       estate deve diventare uno spazio vivo, ritrovo per le famiglie, e durante
       le feste in piazza spazio per picnic o stand gastronomici all’aperto.</font></p>
       <p align="left"><font face="Times New Roman" size="6">Occorre
       perciò</font></p>
       <ul>
        <li>
          <p align="left"><font face="Times New Roman" size="6">&nbsp;aumentare
          i tavoli e le panche</font></li>
        <li>
          <p align="left"><font face="Times New Roman" size="6">i
          percorsi pedonali del giardinetto devono rimanere in ghiaino, al
          massimo betonelle grigie o pavé in porfido, solo se ciò fosse
          necessario per tenere fuori l’erba dai percorsi</font></li>
        <li>
          <p align="left"><font face="Times New Roman" size="6">eliminare
          i cordoli alti, dove vecchi e bambini rischiano di &quot;scapuzzare&quot;,
          e quindi sono un pericolo se ci si sbatte la testa</font></li>
        <li>
          <p align="left"><font face="Times New Roman" size="6">creare
          una illuminazione permanente, con lampadine semplici, alla Fellini</font></li>
        <li>
          <p align="left"><font face="Times New Roman" size="6">togliere
          i giochi per bambini (pericolosi e non a norma) e sostituirli con
          altri in legno e in posizione più decentrata</font></li>
        <li>
          <p align="left"><font face="Times New Roman" size="6">spazio
          piadina aperto fino a mezzanotte</font></li>
        <li>
          <p align="left"><font face="Times New Roman" size="6">favorire
          l’insediamento di una struttura leggera per assaporare fette di
          cocomero d’estate</font></li>
        <li>
          <p align="left"><font face="Times New Roman" size="6">una
          sera a settimana in estate permettere alla trattoria al Gallo di fare
          ristorante all’aperto nei giardini, previa chiusura traffico dal
          ponte, e senza tutte le beghe burocratiche che di solito scoraggiano
          queste iniziative.</font></li>
       </ul>
    <p align="left"><font size="6" color="#FF0000"><b><font face="Times New Roman">Salvare il
       fontanone da abbandono e degrado (realizzata nel
    2008)</font> </b></font></p>
       <p align="left"><i><font face="Times New Roman" size="6">Un
       monumento senza radici, senza territorio, disambientato e nomade: sembra
       quasi che nessuno lo voglia.</font></i></p>
       <p align="left"><font face="Times New Roman" size="6">Questo
       monumento del 1874 fu collocato nella piazza Monti quando fu costruito il
       Municipio e la chiesa fu ristrutturata e messa con la facciata verso la
       piazza nuova, che fu intitolata a Vincenzo Monti.</font></p>
       <p><font size="6"><a href="immagini/piazza_1901_vecchia.jpg"><font face="Times New Roman"><img border="2" src="immagini/piazza_1901_vecchia_small1.jpg" alt="piazza_1901_vecchia.jpg (151579 byte)" width="879" height="287"><br>
       </font>
       </a><i><font face="Arial">In
       questa foto, precedente il 1901 perché il municipio non ha ancora
       l'orologio, si vede il monumento</font></i></font></p>
       <p><font size="6"><a href="immagini/piazza_monti_1874_bis_b-n.jpg"><font face="Times New Roman"><img border="0" src="immagini/piazza_monti_1874_bis_b-n_small.jpg" alt="piazza_monti_1874_bis_b-n.jpg (212715 byte)" width="353" height="258"></font></a><font face="Times New Roman">&nbsp;
       </font><a href="immagini/particolare_con_monumento.jpg"><font size="3" face="Arial"><img border="0" src="immagini/particolare_con_monumento_small.jpg" alt="particolare_con_monumento.jpg (149006 byte)" width="367" height="247"></font></a></font></p>
       <p><font size="6" face="Arial"><i>Queste
       sono foto dei primi '900: il monumento della pigna si trovava davanti
       alle due palazzine delle Pescherie, più o meno dove si trova oggi. Il
       Municipio ha l'orologio, ma non ancora il balcone.</i></font></p>
       <p align="left"><font face="Times New Roman" size="6">Ma
       poiché l'acqua potabile nel sottosuolo della piazza non fu trovata in
       quegli anni, il monumento fu spostato presso le nuove scuole elementari,
       in corso Garibaldi.</font></p>
       <p><font size="6"><b><a href="immagini/scuole_1901.jpg"><font face="Times New Roman"><img border="2" src="immagini/scuole_1901_small.jpg" alt="scuole_1901.jpg (139426 byte)" width="464" height="305">
       </font>
       </a><font face="Times New Roman"><a href="immagini/scuole_elementari.jpg"><img border="2" src="immagini/scuole_elementari_small1.jpg" alt="scuole_elementari.jpg (68382 byte)" width="483" height="311"></a>
       </font>
       </b><font face="Times New Roman"><a href="immagini/piazza_senza2.jpg"><br>
       </a><b><a href="immagini/scuole_1901.jpg"><br>
       </a>
       </b></font><font size="6" face="Arial">
       <i>
       Le
       scuole furono edificate nel 1898-1900: nella foto a sinistra il monumento
       non è ancora stato spostato dalla piazza alle scuole, mentre nella foto
       a destra si trova davanti alle scuole.</i></font></font></p>
       <p align="center"><a href="immagini/piazza_senza2.jpg"><font face="Times New Roman" size="6"><img border="2" src="immagini/piazza_senza2_small1.jpg" width="481" height="311">
       </font>
       </a> <font face="Times New Roman" size="6"> <a href="immagini/particolare_piazza_senza.jpg"><img border="2" src="immagini/particolare_piazza_senza_small.jpg" alt="particolare_piazza_senza.jpg (201322 byte)" width="454" height="310"></a></font></p>
       <p><font size="6" face="Arial"><i>Ma
       nella foto qui sopra che è la stessa pubblicata sopra è stata apportata
       un ritocco fotografico: il monumento è stato eliminato, ma si nota
       ancora l'impronta dovuta al ritocco, non del tutto perfetto.</i></font></p>
       <p><font size="6" face="Arial">Essendo
       stato spostato davanti alle nuove scuole comunali di corso Garibaldi, il
       fotografo fece un ritocco al negativo&nbsp; della vecchia fotografia e
       ristampo le cartoline senza il monumento.</font></p>
       <p align="left"><font face="Times New Roman" size="6">Durante
       la guerra tra le macerie della distruzione, tra cui tutto l'edificio
       delle scuole comunali, rimase salvo solo il monumento. Rimase lì, tra le
       case popolari che furono costruite alla metà degli anni '50, fino a
       tutti gli anni '60, quando fu ricollocato nel giardinetto appena rifatto
       nella parte nord della vecchia Piazza Monti.</font></p>
       <p align="left"><font face="Times New Roman" size="6">Negli
       anni cinquanta quel monumento fu uno strumento primario di
       &quot;iniziazione&quot; all’adolescenza. Per dimostrare di essere
       finalmente &quot;grandi&quot; si doveva saltare a terra dalla parte alta
       del piedistallo... un salto nel vuoto di circa due metri.</font></p>
       <p align="left"><font face="Times New Roman" size="6">Come
       ogni iniziazione che si rispetti c’era la perdita di sangue e la ferita
       che segna il distacco dall’infanzia (le ginocchia sbucciate e le mani
       scartavetrate).</font></p>
       <p align="left"><font face="Times New Roman" size="6">E
       la meraviglia di sentire il corpo entrare in una nuova estasi per qualche
       secondo (la mancanza di gravità), il superare la paura del vuoto, e zac!
       la coscienza improvvisa che il vero equilibrio è nel movimento,
       piuttosto che nella staticità.</font> </p>
       <p align="left"><font face="Times New Roman" size="6">Una
       rinnovata confidenza nel proprio sistema muscolare.</font></p>
       <p align="center"><font size="6"><img border="0" src="immagini/fontanone1_small.jpg" width="384" height="516"><font face="Times New Roman">
       <a href="immagini/Alfonsine%202000/monumento-pigna-restaurato-.jpg"><img border="2" src="immagini/monumento-pigna-restaurato-_small2.jpg" alt="monumento-pigna-restaurato-.jpg (193782 byte)" width="389" height="541"></a></font></font></p>
    <p align="left"><font face="Times New Roman" size="6">Oggi 2008, dopo la
       nostra denuncia di abbandono e della necessità di una profonda
    manutenzione che pubblicammo nel 2003,&nbsp; il fontanone è stato restaurato.&nbsp;</font></p>
    <p align="left"><font size="6"><font face="Times New Roman"> Nessuno l’ha
       mai visto funzionare come una fontana, e se è vero che la civiltà di un
       paese si misura da come accoglie i viandanti, le fontane ne sono un
       segno. È
       giunto il momento allora: dalla bocca di quelle tre misteriose maschere
       che scorra acqua fresca per i passanti, ma quest'ultima richiesta <b><font color="#FF0000"> per ora</font></b>
    non è ancora stata esaudita (dicembre 2009) </font></font></p>
       <p align="left"><b><font size="6" color="#FF0000" face="Times New Roman">PROPOSTA
       6 </font></b> </p>
       <p align="LEFT"><font size="6"><b><font face="Times New Roman">Mettere una
       passerella </font><font color="#FF0000" face="Times New Roman"><i>(una passerella nel
       2010?)</i></font> </b></font></p>
       <p align="left"><font face="Times New Roman" size="6">La proposta che
       facemmo nel 2003 era di costruire una passerella per soli pedoni e ciclisti
       utilizzando i resti di due ponti Bailey: quello che si trova davanti al
       Museo del Senio e quello dismesso di Villanova. Il fascino di quei ponti,
       sia per i fatti storici che per l’estetica che esprimono, è
       inimitabile.</font></p>
    <p align="left"><font face="Times New Roman" size="6">Forse quella dei
    Bailey era troppo, e così batti e ribatti siamo riusciti ad ottenere di
    fare una passerella. <font color="#FF0000">OGGI DICEMBRE 2009 E' STATO FATTO
    IL PROGETTO E NEL BILANCIO 2010 ci sono i fondi per la realizzazione.
    Staremo a vedere. (16 dicembre 2009).</font></font></p>
    <p align="left"> <font color="#FF0000" face="Times New Roman" size="6">&nbsp;<br>
    </font><b><font color="#FF0000" face="Times New Roman" size="7"><a href="passerella.htm">Realizzata
    nel 2011!!!</a></font></b><font face="Times New Roman" size="6" color="#FF0000">&nbsp;
    (cliccare o toccare nel titolo a sinistra</font></p>
       <p align="left">&nbsp;</p>
       <p align="left"><b><font size="6"><font color="#FF0000" face="Times New Roman">PROPOSTA
       7 </font><font color="#181512" face="Times New Roman"> </font><font color="#FF0000" face="Times New Roman"><i>(realizzata
       in parte nel 2004)</i></font></font></b></p>
       <p align="left">
       <b>
       <font face="Times New Roman" size="6">
       Riprogettare tutta l’illuminazione della piazza e della Viuléna:
       bisogna illuminare la nostra anima, così come i nostri piedi...</font>
       </b>
       </p>
       <p align="left"><font face="Times New Roman" size="6">La
       luce deve essere diffusa, ma non eccessiva, per gli innamorati è un
       fastidio.</font></p>
    <table border="0" width="100%" cellpadding="5">
      <tr>
        <td width="17%" valign="top">
          <p align="center"><font size="6"><img border="0" src="immagini/Alfonsine%202000/lampioni-nuovi-violina.jpg" width="148" height="380"></font></td>
        <td width="83%" valign="top"><font face="Times New Roman" size="6">I
       lampioni attuali vanno sostituiti. <b><i><font color="#FF0000">(Il comune
       l'ha fatto nel 2004)&nbsp;</font></i></b></font>
          <p><font face="Times New Roman" size="6">Se fossero stati uguali a quelli di piazza Gramsci e a quelli di Marina Romea: fascino
       evocativo nullo.</font></p>
          <p><font face="Times New Roman" size="6">Invece la scelta è stata
          migliore... Nelle
       foto in basso si distinguono i vari lampioni di prima della guerra. Erano
          tutti belli, quelli degli anni ‘30 assomigliano ai nuovi, ma
       per la piazza gli ultimi del 1940 sarebbero stati fantastici: sembrano rubati da un
       set di Fellini.</font></td>
      </tr>
    </table>
       <p align="center"><font face="Times New Roman" size="6"><img border="0" src="immagini/lampione_a_gas_corso_garibaldi_small.jpg" width="115" height="436"><img border="0" src="immagini/lampione.jpg" width="342" height="433">
       <a href="immagini/lampioni%20&apos;40.jpg"><img border="2" src="immagini/lampioni_40_small.jpg" alt="lampioni '40.jpg (21978 byte)" width="411" height="390"></a>
       </font>
       </p>
    <p align="left"><font face="Times New Roman" size="6">Il
       primo lampione era a gas, precedente il 1925 ed era collocato lungo
       alcune vie di Alfonsine<br>
    Il secondo, sempre dello stesso periodo, a gas illuminava solo la
       piazza Monti.<br>
       Il terzo tipo fu messo in piazza Monti all'inizio degli anni '40. Nel
       dopo guerra due furono abbattuti e saccheggiati da Renzo Minguzzi (sua
       testimonianza diretta), allora ragazzino, per il piombo e il ferro che
       era contenuto nel basamento e nei piloni. Due rimasero fino agli anni
       '60.&nbsp;</font>
       </p>
    <p align="left"><font face="Times New Roman" size="6"> I resti si trovavano fino a pochi anni fa ancora nel magazzeno del Comune, presso il
    cimitero, ma pare siano spariti</font>
       </p>
  </center>
      </td>
    </tr>
  </table>

      </div>




      <p align="center"><b><font face="arial,helvetica,sans-serif" size="6">&nbsp;| <A href="mon-amour.htm">Ricerche
      sull'anima di Alfonsine</A> | <a href="piazza_monti_aerea_1939.htm">Piazza
      Monti</a> | <a href="lato_sud_della_piazza_monti1.htm">Il Piazzale della
      Chiesa</a> |</font></b>




</body>

</html>