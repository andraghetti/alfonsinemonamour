<html>
<head>
<meta http-equiv="Content-Language" content="it">
<meta http-equiv="Content-Type" content="text/html; charset=windows-1252">
<title>Ciao Assassino!</title>
<style fprolloverstyle>A:hover {color: #FF00FF}
<style>
A:link, A:visited { text-decoration: none }
A:hover { text-decoration: none }
</style>
</head>

<body background="immagini/sfondi/sfondo_giallino.jpg" vlink="#0000FF" alink="#FF00FF">
<div align="center">
  <center>
  <table border="0" width="100%" cellspacing="0" cellpadding="9" height="1" bgcolor="#980519">
    <tr>
      <td width="55" align="center" height="1">
  <p align="center"><b><font size="2" face="arial,helvetica,sans-serif">
          <img border="0" src="immagini/stemma_alfonsines%5B1%5D.jpg" width="55" height="65" align="absmiddle">
  </font></b></td>
      <th width="100%" align="center" height="1" valign="middle">
          <p align="center">
          <b>
 <a href="alfonsine.htm" target="_parent"><font face="Arial" size="7" color="#FFFFFF">Alfonsine</font></a></b>
      <th width="55" align="center" height="1" valign="middle">
          <p align="center">
          <b><font size="2" face="arial,helvetica,sans-serif"><img border="0" src="immagini/stemma_alfonsines%5B1%5D.jpg" width="55" height="65" align="absmiddle">
          </font></b>
    </tr>
  </table>

  </center>
</div>
<div align="center">
  <center>

<table border="0" width="755" cellspacing="1" cellpadding="6" height="55">
  <tr>
    <td width="100%" height="20">
      <p align="center"><b><font face="arial,helvetica,sans-serif"><font size="2">
      <br>
      | <a href="alfonsine.htm">Alfonsine</a>
      | </font><a href="mon-amour.htm"><font size="2">Ricerche
      sull'anima di Alfonsine</font></a><font size="2" face="arial,helvetica,sans-serif">
      |&nbsp;</font><font size="2"><a href="libro%20guido%20pasi2%20.htm">Ciao Assassino!&nbsp;
      2</a> |</font></font></b></td>
  </tr>
  <tr>
    <td width="91%" valign="top" height="156" style="text-indent: 3; margin-right: 2">
  </center>
    <p class="MsoNormal" style="word-spacing: 0"><font face="Times New Roman"><b><font size="5">Il primo libro dell’alfonsinese Guido Pasi</font></b><font size="6"><br>
    <b>Un “giallo”  per fare i conti con la vita e con il mondo</b><br>
    </font>
    <i><font size="4">I<span style="letter-spacing: -1">l 68, l'11 settembre, l'islam, le BR, il comunismo, Cofferati, Prodi, Berlusconi, l'amicizia, i sogni, gli sbagli</span></font></i></font></p>
    <p class="MsoNormal" style="word-spacing: 0"><font face="Times New Roman" size="4"><i><span style="mso-bidi-font-weight: normal"><b style="mso-bidi-font-weight: normal">di
    </b><b>Loris
    Pattuelli </b></span></i></font>
    </p>
    <table border="0" width="100%">
      <tr>
        <td width="17%">
          <p align="center"><a href="immagini/loris.jpg"><img border="0" src="immagini/loris_small.jpg" alt="loris.jpg (38711 byte)" width="85" height="159"></a></p>
        </td>
        <td width="83%" valign="top"><font face="Times New Roman" size="4">&quot;Voi del '68
          vivete in un eterno western” dice il figlio di uno dei protagonisti
          di CIAO ASSASSINO! di Guido Pasi a pagina 23. Vero, ma a patto che
          questa vita si svolga in un western camuffato da giallo, perché il
          caplone è roba da bambini, da Stanlio e Ollio, da anarchici. I
          comunisti vengono meglio con le inquietudini chandleriane, il jazz
          della notte e il ghigno spiraliforme di Humphrey Bogart. Il libro di
          Guido è come una casa con le porte e le finestre spalancate. Bisogna
          dare aria ai pensieri e ai sogni, bisogna fare uscire tutti i topi,
          gli scarafaggi e i mazapegul dal solaio. E quale genere se non il
          giallo per chi vuole tornare a fare i conti con la vita e con il
          mondo? E cosa meglio del giallo per chi non si accontenta della
          rivoluzione vinta con i Beatles?</font></td>
      </tr>
    </table>
    <p><font size="4" face="Times New Roman">Guido Pasi scrive come parla e Pasi Guido parla come
    un libro stampato. A me è sempre parso come uno Zeus travestito da Oliver
    Hardy, una specie di signore degli Dèi con una faretra sempre piena di
    fulmini e una bella tavolata di Stan Laurel sempre pronta a replicare le
    nozze di Cadmo e Armonia. CIAO ASSASSINO! è un giallo politico d'azione
    datato fine autunno 2005. Dai nomi delle strade, delle botteghe e dei
    ristoranti sappiamo se gli eroi del libro sono a Ravenna, a Bologna o a
    Londra. Ma questo poco importa. I protagonisti di questa storia girano e
    rigirano ma, in realtà, come i borghesi di Bunuel, sono sempre nello stesso
    posto e non fanno altro che chiacchierare-chiacchierare-chiacchierare e
    sgranocchiare cibi ricercati e degustare vini di gran pregio. Il paesaggio
    praticamente non esiste o, per meglio dire, quel poco che c'è non è molto
    più grande di un cartellone pubblicitario. Di natura, pet sounds, sole,
    luna e altre stelle, neanche a parlarne. Un tentativo, per altro vano, viene
    fatto da Marlowe a pagina 47, ma poi più niente: Entrando cercò
    istintivamente la meridiana azionata da una piccola feritoia nel soffitto
    della chiesa, ma forse perché la giornata era grigia, o forse perché non
    buono il giorno o l'ora giusta, non trovò il raggio di sole.</font></p>
    <font SIZE="2">
    <table border="0" width="100%" cellpadding="4">
      <tr>
        <td width="50%"><a href="immagini/gruppo-tarabba.jpg"><img border="0" src="immagini/gruppo-tarabba_small.jpg" alt="gruppo-tarabba.jpg (173208 byte)" width="550" height="394"></a></td>
        <td width="50%" valign="top"><font face="Arial">Guido Pasi in alto a sinistra</font>
          <p><font face="Arial">Si riconoscono tra gli altri Luciano Lucci,</font></p>
          <p><font face="Arial">Riposino, Laura Tramonti, Wilma Lama, Orselli, Eros Rambelli, Rino
          Montanari, Martoni</font></td>
      </tr>
    </table>
    </font>
    <p><font size="4" face="Times New Roman">Guido Pasi è un ragazzo di grandi passioni politiche,
    ma è anche un giornalista, un assessore, e poi, ovviamente, è anche un
    bravissimo copywriter. E che cosa è mai uno scrittore se non un copywriter
    senza committenza? Fare slogan per una ditta o fare politica per un partito
    a me non sembrano poi due mestieri così diversi. Molto meglio scrivere
    libri che non fanno guadagnare neanche una lira e sono una semplice e pura
    perdita di tempo. Molto meglio goderselo fino in fondo questo non troppo
    inatteso intermezzo pasonian-chandleriano. Seduto sulla baia del porto,
    sprecando il mio tempo..., cantava Otis Redding. E questo è sicuramente il
    modo più gentile ed efficace per trasformare il mondo e cambiare la vita.
    Guido Pasi ha scritto questo libro strappando un po’ di tempo ai suoi
    impegni di assessore in regione. Sarebbe bello se fosse così, ma temo
    l'abbia scritto di notte, così come temo che il nostro vecchio amico non
    condivida neanche una virgola di queste elucubrazioni. Chi vi parla non è
    un gran lettore di gialli, ma si è divertito un sacco a leggere il giallo
    di Guido Pasi. A pagina 17, ad esempio, ha trovato un paio di righe molto
    belle, non molto gialle e alquanto iridate e iridescenti.</font></p>
    <p><font size="4" face="Times New Roman">Eccovele: Le tagliatelle e il ragù incontrarono il
    suo palato in una zona della memoria rimasta a lungo inattiva. Come un
    vecchio amore che si crede dimenticato. Era stato molto lontano dai piatti
    che appartenevano alla sua infanzia, volutamente, come se avesse un conto in
    sospeso con la sua nascita. Ma all'improvviso sentì cadere i mille peana
    alzati ai sapori mediterranei nella vecchia, grassa trappola del maiale.</font></p>
    <p><font size="4" face="Times New Roman">CIAO ASSASSINO! di Guido Pasi è un giallo politico
    d'azione. E Guido Pasi ha sempre amato i gialli, ha sempre fatto politica e,
    in quanto ad azione, io non sono mai riuscito a vederlo fermo se non davanti
    a un piatto raffinato o a un vinello di marca.</font></p>
    <p><font size="4" face="Times New Roman">Un giallo politico d'azione... e che altro, se no, per
    tenere insieme il 68, l’11 settembre, l’islam, le BR, il comunismo, l’illuminismo,
    Cofferati, Prodi, Berlusconi, l’amicizia, i sogni, gli sbagli, le
    chiacchiere... e poi anche, se è permesso l’azzardo, quella mezza idea di
    riscoprirsi PASSATORE che, come tutti sanno, era il mestiere di Stefano
    Pelloni, ma anche quello del dio Ermes. Questo credo vogliano farci capire
    Manéz e Marlowe quando, alla fine del racconto, si ripromettono di separare
    il soprannome dal nome anagrafico. Questo credo si aspettino i figli della
    rivoluzione quando, chiudendo il libro, implorano un po’ di silenzio per
    loro e anche per noi.</font>
  </td>

  </tr>
  <tr>
    <td width="91%" valign="top" height="4" style="text-indent: 3; margin-right: 2">
      <p align="center"><b><font size="2">
      <font face="arial,helvetica,sans-serif" color="#000080">
      | </font> </font> <a href="alfonsine.htm"><font size="2" color="#000080" face="arial,helvetica,sans-serif">
      Alfonsine </font></a>
      <font face="arial,helvetica,sans-serif" color="#000080"><font size="2">
      | </font></font><A href="mon-amour.htm"><font size="2" color="#000080" face="arial,helvetica,sans-serif">Ricerche
      sull'anima di Alfonsine</font></A><font size="2" face="arial,helvetica,sans-serif">
      |&nbsp;</font><a href="libro%20guido%20pasi2%20.htm"><font size="2" color="#000080" face="arial,helvetica,sans-serif">Ciao Assassino!&nbsp;
      2</font></a><font face="arial,helvetica,sans-serif" color="#000080" size="2"> |</font></b>
  </td>

  </tr>
</table>
</div>

</body>

</html>
